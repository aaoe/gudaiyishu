<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷三脉法解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷三脉法解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119885.html' class='pagedaohang'>【上一篇】<i>:卷四劳伤解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119883.html' class='pagedaohang'>【下一篇】<i>：卷二六气解</i></a></span>
</ul>
<div class="articleContent" id="articleContent"> <p>
<p>卷三脉法解</p>

<p>简介</p>
<p>六府化谷，津液布扬，流溢经络，会于气口，气口成寸，以决死生。微妙在脉，不可不察。医法无传，脉理遂湮，金简长封，玉字永埋。方书累架，七诊之义无闻；医录连床，九候之法莫著。既迷罔于心中，复绵昧于指下。使踟蹰之余，命饱庸妄之毒手。顾此悢悢，废卷永怀，作脉法解。</p>
<p>-------</p>

<p>寸口脉法</p>
<p>饮食入胃，腐化消磨，手太陰散其精华，游溢经络，以化气血。气血周流，现于气口，以成尺寸。</p>
<p>气口者，手太陰肺经之动脉也。关前为寸，关后为尺，尺为陰而寸为陽。关者，陰陽之中气也。寸口在鱼际之分，关上在太渊之分，尺中在经渠之分。</p>
<p>心与小肠，候于左寸，肺与大肠，候于右寸。肝胆候于左关，脾胃候于右关。肾与膀胱候于两尺，心主三焦，随水下蛰，亦附此焉。《素问&bull;脉要精微论》：尺内两傍，则季胁也。尺外以候肾，尺里以候腹。中附上，左外以候肝，内以候膈，右外以候胃，内以候脾，两关部也。上附上，右外以候肺，内以候胸中，左外以候心，内以候膻中，两寸部也。前以候前，后以候后。上竟上者，胸喉中事也。下竟下者，少腹腰股膝胫足中事也。谨调尺寸，而表里上下，于此得矣。</p>
<p>盖肺主藏气，而朝百脉，十二经之气，皆受之于肺。平旦寅初，肺气流布，起于寸口，运行十二经中，周而复始。一日一夜，五十度毕，次日平旦寅初，复会于寸口。寸口者，脉之大会，此曰寸口，乃寸尺三部之总名，非但鱼际已也。故十二经之盛衰，悉见于此。《灵枢&bull;经脉》：经脉者，常不可见也，其虚实也，以气口知之。此气口所以独为五藏主也。气口即寸口。手之三陽，自手走头，大小肠府虽至浊，而经行头上，则为至清，故与心肺同候于两寸。越人十难，实为定法。近人乃欲候大小肠于两尺，乖谬极矣！</p>

<p>寸口人迎脉法</p>
<p>气口者，手太陰经之动脉，在鱼际之下。人迎者，足陽明经之动脉，在结喉之旁。太陰行气于三陰，故寸口可以候五藏；陽明行气于三陽，故人迎可以候六府。以太陰为五藏之首，陽明为六府之长也。</p>
<p>藏陰盛则人迎小而寸口大，虚则人迎大而寸口小；府陽衰则寸口大而人迎小，旺则寸口小而人迎大。</p>
<p>《灵枢&bull;禁服》：寸口主中，人迎主外。春夏人迎微大，秋冬寸口微大，如是者，命曰平人。人迎大一倍于寸口，病在足少陽，一倍而躁，在手少陽。人迎二倍，病在足太陽，二倍而躁，在手太陽。人迎三倍，病在足陽明，三倍而躁，在手陽明。盛则为热，虚则为寒，紧则痛痹，代则乍甚乍间。人迎四倍，且大且数，名曰溢陽，溢陽为外格，死不治。寸口大一倍于人迎，病在足厥陰，一倍而躁，在手厥陰。寸口二倍，病在足少陰，二倍而躁，在手少陰。寸口三倍，病在足太陰，三倍而躁，在手太陰。盛则胀满、寒中、食不化，虚则热中、出糜、少气、溺色变，紧则痛痹，代则乍痛乍止。寸口四倍，且大且数，名曰溢陰，溢陰为内关，死不治。</p>
<p>《灵枢&bull;经脉》：人迎与脉口即寸口也。俱盛四倍以上，命曰关格，关格者，与之短期。</p>
<p>《灵枢&bull;五色》：人迎盛坚者，伤于寒。气口盛坚者，伤于食。以气口主里，伤食则陰郁于内，故气口盛坚；人迎主表，伤寒则陽郁于外，故人迎盛坚。</p>
<p>此诊寸口人迎之法也。寸口人迎之脉，载在经文，后世乃有左为人迎，右为气口之说，无稽妄谈，不足辨也。</p>

<p>三部九候脉法</p>
<p>十二经皆有动脉，上部之动脉在头，中部之动脉在手，下部之动脉在足，是为三部。一部三候，是为九候。《素问&bull;三部九候论》：人有三部，部有三候。三候者，有天、有地、有人也。</p>
<p>上部天，两额之动脉，足少陽之颔厌也。上部地，两颊之动脉，足陽明之地仓、大迎也。上部人，耳前之动脉，手少陽之和髎也。中部天，手少陰之太渊、经渠也。中部地，手陽明之合谷也。中部人，手少陰之神门也。下部天，足厥陰之五里也。下部地，足少陰之太溪也。下部人，足太陰之箕门也。</p>
<p>下部之天以候肝，地以候肾，人以候脾胃之气。中部之天以候肺，地以候胸中之气，人以候心。上部之天以候头角之气，地以候口齿之气，人以候耳目之气也。下部之天，女子则取太冲。下部之人，胃气则候于陽明之冲陽，仲景谓之趺陽。此三部九候之法也。《难经》：三部者，寸关尺也，九候者，浮中沉也。与《素问》不同，此一部中之三部九候也，另是一法。</p>

<p>脏腑脉象</p>
<p>五藏为陰，六府为陽，陰陽既殊，脉象攸分。肝脉弦，心脉洪，脾脉缓，肺脉涩，肾脉沉。其甚者为藏，其微者为府。</p>
<p>《难经》：心脉急甚者，肝邪干心也，微急者，胆邪干小肠也。心脉大甚者，心邪自干心也，微大者，小肠邪自干小肠也。心脉缓甚者，脾邪干心也，微缓者，胃邪干小肠也。心脉涩甚者，肺邪干心也，微涩者，大肠邪干小肠也。心脉沉甚者，肾邪干心也，微沉者，膀胱邪干小肠也。其他脏腑，依此类推。甚者沉而得之，微者浮而得之。</p>
<p>大抵府脉浮数，藏脉沉迟。仲景脉法：浮为在表，沉为在里，数为在府，迟为在藏是也。盖陽外陰内，一定之理。府气内交，藏气外济，则陰陽平而脉息调。府病则气不内交，是以但浮而不沉；藏病则气不外济，是以但沉而不浮也。观越人十难一脉十变之义，大肠、小肠俱候于心脉，可知欲候大小肠于两尺之误。</p>

<p>四时脉体</p>
<p>天地之气，生长于春夏，收藏于秋冬。人与天地同气也，陽气生长，则脉浮升，陰气收藏，则脉沉降。是以春之脉升，夏之脉浮，秋之脉降，冬之脉沉。</p>
<p>《素问&bull;脉要精微论》：天地之变，陰陽之应。彼春之暖，为夏之暑，彼秋之忿，为冬之怒。四变之动，脉与之上下，以春应中规，夏应中矩，秋应中衡，冬应中权。是故冬至四十五日，陽气微上，陰气微下。夏至四十五日，陰气微上，陽气微下。陰陽有时，与脉为期。春日浮，如鱼之游在波。夏日在肤，泛泛乎万物有余。秋日下肤，蛰虫将去。冬日在骨，蛰虫周密，君子居室。升降浮沉，随时变更。寸脉本浮，而一交秋冬，则见沉意。尺脉本沉，而一交春夏，则见浮机。此气化一定，毫发不爽也。</p>
<p>仲景脉法：春弦秋浮，冬沉夏洪。弦者，浮升之象。洪者，浮之极也。浮者，金气方收，微有降意，而未能遽沉。大约春脉沉而微浮，夏则全浮，秋脉浮而微沉，冬则全沉。仲景脉法，原与经义相同耳。</p>

<p>真藏脉义</p>
<p>土者，四维之中气也。脾以陰土而含陽气，故脾陽左升则化肝木；胃以陽土而胎陰气，故胃陰右降则化肺金。金降于北，凉气化寒，是谓肾水；木升于南，温气化热，是谓心火。肺肝心肾，四象攸分，实则脾胃之左右升降而变化者也。</p>
<p>脾胃者，四藏之母，母气亏败，四子失养，脉见真藏，则人死焉。故四藏之脉，必以胃气为本。肝脉弦，心脉钩，肺脉毛，肾脉石，脾胃脉缓。其弦钩毛石而缓者，是四藏之有胃气也。其弦钩毛石而不缓者，是谓真藏脉。真藏脉见，胃气败竭，必死不救也。</p>
<p>《玉机真藏论》：脾脉者，土也，孤藏以灌四旁者也。《平人气象论》：平人之常气禀于胃，胃者，平人之常气也。人无胃气曰逆，逆者死。人以水谷为本，故人绝水谷则死，脉无胃气亦死。所谓无胃气者，但得真藏脉，不得胃气也。</p>
<p>所谓真藏脉者，真肝脉至，中外急，如循刀刃责责然，如按琴瑟弦，色青白不泽，毛折，乃死。真心脉至，坚而搏，如循薏苡子累累然，色赤黑不泽，毛折，乃死。真脾脉至，弱而乍数乍疏，色黄青不泽，毛折，乃死。真肺脉至，大而虚，如以毛羽中人肤，色白赤不泽，毛折，乃死。真肾脉至，搏而绝，如指弹石辟辟然，色黑黄不泽，毛折，乃死。诸真藏脉见者，皆死不治也。</p>
<p>五藏者，皆禀气于胃，胃者，五藏之本也。藏气者，不能自致于手太陰，必因于胃气，乃至于手太陰也。故五藏各以其时，自胃而至于手太陰。邪气胜者，精气衰也，病甚者，胃气不能与之俱至于手太陰，故真藏之气独见，独见者，病胜藏也，故曰死。</p>
<p>盖土位乎中，一身之元气也。土生于火而火死于水，故仲景垂训，以少陰负趺陽为顺。少陰水胜，则火灭而土败也。自医法失传，后世庸愚，乃滋陰泻陽，补水灭火，以败胃气。以此毒天下，而民从之，良可哀也。</p>

<p>浮沉大小</p>
<p>五藏之脉，心肺俱浮，肾肝俱沉，脾胃居沉浮之间。陽浮而陰沉，其性然也。</p>
<p>然陽主降而陰主升，陽体虽浮而内含降意，则浮中带沉；陰体虽沉而内含升意，则沉中带浮。沉而微浮，则陰不下走；浮而微沉，则陽不上飞。若使寸脉但浮而不沉，则陽气上逆而不交于陰；尺脉但沉而不浮，则陰气下陷而不交于陽。水火分离，下寒上热，诸病生矣。</p>
<p>升降陰陽之权，全在乎中。中者，土也。己土升，则乙木上达而化清陽；戊土降，则辛金下行而化浊陰。陰陽交济，是以寸不但浮，而尺不但沉。</p>
<p>土之所以升降失职者，木刑之也。木生于水而长于土，土气冲和，则肝随脾升，胆随胃降，木荣而不郁。土弱而不能达木，则木气郁塞，肝病下陷而胆病上逆。木邪横侵，土被其贼，脾不能升而胃不能降，于是两关之脉大。左关之大者，肝脾之郁而不升也；右关之大者，胆胃之郁而不降也。胆木化气于相火，胆木右降，则相火下蛰而不上炎，胆木逆升，相火上炎而刑金，肺金被克，清气郁蒸，而生上热，于是右寸之脉亦大。肝木主升，肝木不升，生意抑遏而生下热，于是左尺之脉亦大。右寸之大者，肺金之上逆也。左尺之大者，肝木之下陷也。</p>
<p>胃主降浊，胃逆则浊气上填，仓廪不纳，恶心呕吐之病生焉。脾主升清，脾陷则清气下瘀，水谷不消，胀满泄利之病生焉。肺藏气而性降，肝藏血而性升，金逆则气不清降而上郁，木陷则血不温升而下脱。肺主收敛，肝主疏泄，血升而不至于流溢者，赖肺气之收敛也；气降而不至于固结者，赖肝血之疏泄也。木陷则血脱于下，而肺金失敛则血上溢；金逆则气郁于上，而肝木不升则气下结。</p>
<p>推之，凡惊悸、吐衄、盗汗、遗精之病，皆金气不能降敛。淋癃、泄利、嗳腐、吞酸之病，皆木气不能生发。</p>
<p>金逆而莫收敛，则君火失根而左寸亦大；木陷而行疏泄，则相火下拔而右尺亦大。</p>
<p>大者，有余之象也。于其有余之中，得其不足之意，则脉之妙解而医之至数也。经所谓大则病进者，别有玄机，非后世医书陽盛陰虚之说也。</p>

<p>二十四脉</p>
<p><h2>浮沉</h2></p>
<p>浮沉者，陰陽之性也。《难经》：呼出心与肺，吸入肾与肝，呼吸之间，脾受谷味也，其脉在中。陽性浮而陰性沉，呼出为陽，心肺之气也；吸入为陰，肾肝之气也。</p>
<p>心肺之脉俱浮，浮而散大者，心也，浮而短涩者，肺也。肾肝之脉俱沉，沉而濡实者，肾也，沉而牢长者，肝也。脾居陰陽之中，其气在呼吸之交，其脉在浮沉之半，其位曰关。关者，陰陽之关门，陰自此升而为寸，陽自此降而为尺，阖辟之权，于是在焉，故曰关也。</p>
<p>陽盛则寸浮，陰盛则尺沉，陰盛于里，陽盛于表。仲景脉法：浮为在表，沉为在里，一定之法也。然浮沉可以观表里，不可以定陰陽。三难：关以前者，陽之动也，脉当见九分而浮，过者法曰太过，减者法曰不及。遂上鱼为溢，此陰乘之脉也。关以后者，陰之动也，脉当见一寸而沉，过者法曰太过，减者法曰不及。遂入尺为覆，此陽乘之脉也。陽乘陰位，则清气不升，故下覆于尺；陰乘陽位，则浊气不降，故上溢于鱼。溢者，浮之太过而曰陰乘；覆者，沉之太过而曰陽乘。是则浮不可以为陽，而沉不可以为陰，浮沉之中，有虚实焉。浮之损小，沉之实大，是陽虚于表而实于里也；沉之损小，浮之实大，是陽虚于里而实于表也。浮大昼加，沉细夜加，浮大昼死，沉细夜死。诊者当于浮沉之中参以虚实也。</p>
<p><h2>迟数</h2></p>
<p>迟数者，陰陽之气也。九难：数者，府也。迟者，藏也。数则为热，迟则为寒。经脉之动，应乎漏刻，一呼再动，一吸再动，呼吸定息，而脉五动，气之常也。过则为数，减则为迟。藏陰而府陽，数则陽盛而为府，迟则陰盛而为藏，陽盛则热，陰盛则寒。数之极，则为至，迟之极，则为损。一定之法也。</p>
<p>然迟不尽寒，而数不尽热。脉法：趺陽脉迟而缓，胃气如经也。寸口脉缓而迟，缓则陽气长，迟则陰气盛，陰陽相抱，营卫俱行，刚柔相得，名曰强也。是迟缓者，趺陽寸口之常脉，未可以为寒也。曰：病人脉数，数为热，当消谷引食，而反吐者，以发其汗，令陽气微，膈气虚，脉乃数也。数为客热，不能消谷，胃中虚冷故也。是数者，陽明之陽虚，未可以为热也。</p>
<p>凡脉或迟或数，乖戾失度则死。十四难：一呼再至曰平，三至曰离经，四至曰夺精，五至曰死，六至曰命绝，此至之脉也。一呼一至曰离经，二呼一至曰夺精，三呼一至曰死，四呼一至曰命绝，此损之脉也。人之将死，脉迟者少，脉数者多。陽气绝根，浮空欲脱，故脉见疾数。大概一息七八至以上，便不可救。虚劳之家，最忌此脉。若数加常人一倍，一息十至以上，则死期迫矣。</p>
<p><h2>滑涩</h2></p>
<p>滑涩者，陰陽之体也。滑则血盛而气虚，涩则血虚而气盛。肝藏血而肺藏气，故肝脉滑而肺脉涩。肺性收敛，肝性生发，收敛则涩，生发则滑。金自上敛，木自下发，是以肺脉浮涩而肝脉沉滑。敛则气聚，发则气散，是以肺脉涩短而肝脉滑长。气，陽也，而含陰；血，陰也，而抱陽，故滑为陽而涩为陰。脉法：大、浮、数、动、滑，此名陽也；沉、涩、弱、弦、微，此名陰也。以金水之性收藏，木火之性生长，收则浮涩而生则沉滑，长则浮滑而藏则沉涩。</p>
<p>滑者，生长之意，涩者，收藏之象，而俱非平气。脉法：脉有弦、紧、浮、滑、沉、涩，名曰残贼。以其气血之偏，涩则气盛而血病，滑则血盛而气伤也。寸应滑而尺应涩，肺脉之涩者，尺之始基；肝脉之滑者，寸之初气。尺应涩而变滑，则精遗而不藏；寸应滑而变涩，则气痞而不通。寸过于滑，则肺金不敛而痰嗽生；尺过于涩，则肝木不升而淋痢作。是以滑涩之脉，均为病气也。</p>
<p><h2>大小</h2></p>
<p>大小者，陰陽之象也。陽盛则脉大，陰盛则脉小，大为陽而小为陰。寸大而尺小者，气之常也。寸过于大则上热，尺过于小则下寒。</p>
<p>然有大不可以为陽盛，而小不可以为陰盛者。脉法：脉弦而大，弦则为减，大则为芤，减则为寒，芤则为虚，寒虚相抟，此名为革，妇人则半产漏下，男子则亡血失精。盖陽衰土湿，水火不交，火炎而金烁，则关寸浮大；水寒而木郁，则关尺浮大。肺金失其收敛，肝木行其疏泄，此亡血失精，半产漏下之原。庸工以为陰虚，投以滋润，土败则命殒。是大不可以为陽盛也。伤寒三日，脉浮数而微，病人身凉和者，此为欲解也。盖邪退而正复则脉微，是小不可以为陰盛也。</p>
<p>凡木火泄露则脉大，金水敛藏则脉小。陽泄则上热而下寒，陽藏则上清而下温。劳伤虚损之脉，最忌浮大。陽根下断，浮大无归，则人死矣。故大则病进，小则病退。小脉未可以扶陽，大脉未可以助陰，当因委而见源，穷其大小所由来也。</p>
<p><h2>长短</h2></p>
<p>长短者，陰陽之形也。长为陽而短为陰。陽升于木火，故肝脉沉滑而长，心脉浮滑而长；陰降于金水，故肺脉浮涩而短，肾脉沉涩而短也。人莫不病发于陰进，而病愈于陽长，陰进则脉短，陽长则脉长，故长则气治，而短则气病。</p>
<p>然不宜过长，过长则木旺而金衰矣。木者，中气之贼，百病之长。以木性发达，而百病之起，多因于木气之不达，生意盘郁，而克脾胃，是以气愈郁而脉愈长。木郁则协水以贼土，合火而刑金，故但显肝脉之长，而不形肺脉之短。金虽克木，而凡人之病，则金能克木者少，而木能侮金者多也。盖木气之所以能达者，水土温而根本暖也。水寒土湿，生意不遂，则木愈郁而气愈盛，所以肝病则脉长也。</p>
<p><h2>缓紧</h2></p>
<p>缓紧者，陰陽之情也。缓为陽而紧为陰。</p>
<p>缓者，戊土之气也。脉法：趺陽脉迟而缓，胃气如经也。曰：卫气和，名曰缓，营气和，名曰迟。曰：寸口脉缓而迟，缓则陽气长，迟则陰气盛。以土居四象之中，具木火之气而不至于温热，含金水之体而不至于寒凉，雍容和畅，是以缓也。缓则热生。脉法：缓则胃气实，实则谷消而水化也。《灵枢&bull;五癃津液》：中热则胃中消谷，肠胃充廓，故胃缓也。然则伤寒陽明之脉，必实大而兼缓也。</p>
<p>紧者，寒水之气也。脉法：假令亡汗若吐，以肺里寒，故令脉紧也。假令咳者，坐饮冷水，故令脉紧也。假令下利，以胃中虚冷，故令脉紧也。此内寒之紧也。曰：寸口脉浮而紧，浮则为风，紧则为寒，风则伤卫，寒则伤营。此外寒之紧也。以水为冬气，冬时寒盛，冰坚地坼，是以紧也。紧则痛生。曰：营卫俱病，骨节烦疼，当发其汗。是外寒之痛也。曰：趺陽脉紧而浮，浮为风，紧为寒，浮为肠满，紧为腹痛，浮紧相抟，腹鸣而转，转即气动，膈气乃下。是内寒之痛也。</p>
<p>然则伤寒少陰之脉，必微细而兼紧也。盖陽盛则缓，陰盛则紧，缓则生热，紧则生寒。寒愈盛，则愈紧，热愈盛，则愈缓。以陽性发泄而陰性闭藏，发而不藏，所以缓也，藏而不发，所以紧也。</p>
<p><h2>石芤</h2></p>
<p>石芤者，陰陽之虚也。陽气不降，则肾脉石，陰气不升，则心脉芤。石则外虚而内实，芤则外实而内虚。</p>
<p>石者，气虚而不蛰也。陽体虚而陰体实，水中无气，凝冱而沉结，所以石也。平人气象论：平人之常气禀于胃，胃者，平人之常气也。人无胃气曰逆，逆者死。冬胃微石曰平，石多胃少曰肾病，但石无胃曰死。平肾脉来，喘喘累累如钩，按之而坚，曰肾平，冬以胃气为本。病肾脉来，如引葛，按之益坚，曰肾病。死肾脉来，发如夺索，辟辟如弹石，曰肾死。盖坎中之陽，生气之原也，陽根下断，陰魄徒存，坚实结硬，生气全无，是以死也。《老子》：柔弱者，生之徒，坚强者，死之徒，此之谓也。</p>
<p>芤者，血虚而不守也。陰体实而陽体虚，火中无血，消减而浮空，所以芤也。脉法：趺陽脉浮而芤，浮者卫气虚，芤者营气伤。曰：脉弦而大，弦则为减，大则为芤，减则为寒，芤则为虚，寒虚相抟，此名为革，芤减相合，则名曰革。后世芤外又有革脉，非是。妇人则半产漏下，男子则亡血失精。曰：脉浮而紧，按之反芤，此为本虚，故当战而汗出也。盖离中之陰，收气之原也，陰根上断，陽魂徒存，虚飘空洞，收气全无，是以病也。</p>
<p>血，陰也，而生于陽，陽升则化火，故温暖和畅而吐陽魂。陽虚血寒，则凝瘀而亡脱，血脱则火泄而寒增，是以失精亡血而脉芤者，不可助陰而泄陽。盖芤则营陰外脱，而血中之温气亦亡也。</p>
<p><h2>促结</h2></p>
<p>促结者，陰陽之盛也。脉法：脉来缓，时一止复来者，名曰结。脉来数，时一止复来者，名曰促。陽盛则促，陰盛则结，此皆病脉。</p>
<p>曰：脉蔼蔼如车盖者，名曰陽结也。脉累累如循长竿者，名曰陰结也。陰陽之性，实则虚而虚则实。实而虚者，清空而无障碍，所以不结；虚而实者，壅满而生阻隔，所以脉结。陽结则蔼蔼郁动，如车盖之升沉；陰结则累累不平，如长竿之劲节。以陽性轻清而陰性重浊，故促结之象异焉。</p>
<p>惊悸之家，脉多促结，以其陰陽之不济也。陽旺于木火，陰盛于金水。陽虚而生惊者，木火下虚，陰气凝涩而不化，是以结也；陰虚而生悸者，金水上虚，陽气郁迫而不通，是以促也。</p>
<p>脉法：其脉浮而数，不能食，身体重，大便反硬，名曰陰结，此脏腑之结也。盖孤陽独陰，燥湿偏盛，寒热不调，其气必结。脏腑经络，本为一气，藏气结则脉气必结，脉气结则藏气必结。</p>
<p>若夫代止之脉，并无郁阻而中断，是营卫之败竭，非促结之谓也。</p>
<p><h2>弦牢</h2></p>
<p>弦者，如弦之直，弦而有力曰牢。</p>
<p>弦牢者，陰气之旺也。《素问&bull;玉机真藏论》：春脉如弦。四难：牢而长者，肝也。弦牢者，肝家之脉，非病也。</p>
<p>然弦劳之中，而有濡弱之象，则肝平，但有弦牢，而无濡弱，则肝病矣。平人气象论：平肝脉来，软弱招招，如揭长竿末梢，曰肝平。长竿末梢者，软弱之义也。盖木生于水而长于土，水土温和，则木气发达而荣畅；水土寒湿，则木气枯槁而弦牢。</p>
<p>木之为义，愈郁则愈盛。弦牢者，木盛而土虚也。弦为里湿，支饮之阻卫陽，则木气抑遏而为弦。脉法&ldquo;支饮急弦&rdquo;是也。牢为外寒，寒邪之束营陰，则木气郁迫而为牢。脉法&ldquo;寒则牢坚&rdquo;是也。</p>
<p>弦亦为寒。脉法：脉弦而大，弦则为减，大则为芤，减则为寒，芤则为虚。《金匮》：脉双弦者，寒也。偏弦者，饮也。以水寒不能生木，是以弦也。弦亦为痛。《伤寒》：陽脉涩，陰脉弦，法当腹中急痛者，先用小建中汤。以风木而贼土，是以痛也。</p>
<p>脉以胃气为本，木得胃气则和缓，不得胃气则弦牢。平人气象论：平人之常气禀于胃，人无胃气曰逆，逆者死。春胃微弦曰平，弦多胃少曰肝病，但弦无胃曰死。所谓无胃气者，但得真藏脉，不得胃气也。病肝脉来，如循长竿，曰肝病。死肝脉来，急益劲，如新张弓弦，曰肝死。新张弓弦者，弦牢之象，肝家之真藏脉也。</p>
<p><h2>濡弱</h2></p>
<p>濡者，如绵之软，软而无力曰弱。</p>
<p>濡弱者，陽气之衰也。平人气象论：平肝脉来，软弱招招，如揭长竿末梢，曰肝平。脉法：肝者，木也，其脉微弦，濡弱而长。肝病自得濡弱者愈。濡弱者，肝家之脉，非病也。</p>
<p>然软弱之中而有弦牢之意，则肝平，但有濡弱而无弦牢，则肝病矣。玉机真藏论：春脉如弦，其气软弱轻虚而滑，端直以长，故曰弦。端直以长者，弦牢之意也。盖木生于水而长于土，木气不达，固赖土气达之，土气不升，亦赖木气升之。冬令蛰藏，水冰地坼，一得春风鼓荡，则闭蛰起而百物生。是木能克土而亦能扶土。以乙木之生意，即己土之陽左旋而上发者也。生意濡弱，则土木之气不能升达，而肝脾俱病。</p>
<p>气化于戊土而藏于肺，血化于己土而藏于肝。《灵枢&bull;决气》：脾藏营，肝藏血。肝脾者，营血之原也。濡弱则营血虚衰。脉法：诸濡亡血，诸弱发热，血亡则热发也。伤寒脉濡而弱，不可汗下，以其血虚而陽败也。</p>
<p>弦牢者，木气之太过，濡弱者，木气之不及。太过则侮人，不及则人侮，均能为病也。</p>
<p><h2>散伏</h2></p>
<p>散伏者，陰陽之阖辟也。气辟而不阖，则脉散，气阖而不辟，则脉伏。</p>
<p>散者，气泄而不藏也。陰性聚而陽性散，陽降于尺而化浊陰，则脉沉聚；陰升于寸而化清陽，则脉浮散。而聚散之权，则在于关。关者，陰陽之关锁。其散而不至于飞扬者，有关以阖之，故散而能聚。散而不聚，则心病矣。脉法：伤寒咳逆上气，其脉散者死，谓其形损故也。脉散者，病家之大忌。散脉一形，则气血之脱亡在近，精神之飞走不远。散见于寸，犹可挽也，散见于尺，无可医矣。</p>
<p>伏者，气郁而不发也。陽性起而陰性伏，陰升于寸而化清陽，则脉浮起；陽降于尺而化浊陰，则脉沉伏。而起伏之权，则在于关。关者，陰陽之关锁。其伏而不至于闭结者，有关以辟之，故伏而能起。伏而不起，则肾病矣。凡积聚癥瘕，停痰宿水之疾，脉必伏结。十八难：伏者，脉行筋下也。浮者，脉在肉上行也。故脉浮结者，外有痼疾；脉伏结者，内有积聚。《金匮》：脉来细而附骨者，乃积也。寸口，积在胸中。微出寸口，积在喉中。关上，积在脐旁。上关上，积在心下。微下关，积在少腹。尺中，积在气冲。脉出左，积在左。脉出右，积在右。脉两出，积在中央。非但积聚如是，凡一经将病，则一气先伏。肝病者木郁，心病者火郁，肾病者水郁，肺病者金郁，脾病者土郁，郁则脉伏。庚桑子：人郁则为病。至理妙言！诊一气之欲伏，则知一经之将病。脉法：伏气之病，以意候之，此之谓也。</p>
<p><h2>动代</h2></p>
<p>动代者，陰陽之起止也。气欲发而不能，则为动，气中歇而不属，则为代。</p>
<p>动者，郁勃而不息也。脉法：陰陽相抟，名曰动。陽动则汗出，陰动则发热。若数脉见于关上，上下无头尾，如豆大，厥厥动摇者，名曰动也。关者，中气之变现，陰陽之枢机，陽自此降而为陰，陰自此升而为陽。陰升于寸，则遂其上浮之性，不至为动；陽降于尺，则遂其下沉之性，不至为动。惟陰欲升，脾土虚而不能升，陽欲降，胃土弱而不能降，则二气郁于关上，而见动形。陰陽郁勃，不能升降，是以动而不止也。郁勃之久，不无胜负。陽胜而动于关上，则内泄营陰而汗出；陰胜而动于关下，则外闭卫陽而发热。热发则汗不出，汗出则热不发。汗出而热发，陰陽之胜负乃分。方其动时，陰陽郁荡，未知将来之孰胜而孰负也。动见于土位，木气盘塞而莫达，甲木不降，乃悬虚而为惊；乙木不升，乃冲击而为痛。甲乙横逆，而贼戊己，则土气败矣。</p>
<p>代者，断续而不联也。《灵枢&bull;根结》：一日一夜五十营，以营五藏之精，不应数者，名曰狂生。五十动而不一代者，五藏皆受气。四十动一代者，一藏无气。三十动一代者，二藏无气。二十动一代者，三藏无气。十动一代者，四藏无气。不满十动一代者，五藏无气，与之短期。与之短期者，乍疏乍数也。乍疏乍数者，断续之象也。</p>
<p>盖呼吸者，气之所以升降也。心肺主呼，肾肝主吸，脾居呼吸之间。呼则气升于心肺，吸则气降于肾肝。呼吸定息，经脉五动，故十息之间，五十动内，即可以候五藏之气。一藏无气，则脉必代矣。</p>
<p>十一难：脉不满五十动而一止，一藏无气者，何藏也？吸者随陰入，呼者因陽出，今吸不能至肾，至肝而还，故知一藏无气者，肾气先尽也。由肾而肝，由肝而脾，由脾而心，由心而肺，可类推矣。代脉一见，死期在近，不可治也。代为死脉，与脾脉代之代不同。脾脉代者，脾不主时，随四时而更代也。此为病脉。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119885.html' class='pagedaohang'>【上一篇】<i>:卷四劳伤解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119883.html' class='pagedaohang'>【下一篇】<i>：卷二六气解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>