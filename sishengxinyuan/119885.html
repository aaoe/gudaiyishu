<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷二六气解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷二六气解</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119886.html' class='pagedaohang'>【上一篇】<i>:卷三脉法解</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119884.html' class='pagedaohang'>【下一篇】<i>：卷一天人解</i></a></span>
</ul>
<div class="articleContent" id="articleContent"> <p>卷二六气解</p>

<p>简介</p>
<p>内外感伤，百变不穷，溯委穷源，不过六气。六气了彻，百病莫逃，义至简而法至精也。仲景既没，此义遂晦，寒热错讹，燥湿乖谬，零素雪于寒泉，飘温风于陽谷，以水益水而愈深，以火益火而弥热。生灵夭札，念之疚心，作六气解。</p>
<p>-------</p>

<p>六气名目</p>
<p>厥陰风木足厥陰肝乙木</p>
<p>手厥陰心主相火</p>
<p>少陰君火手少陰心丁火</p>
<p>足少陰肾癸水</p>
<p>少陽相火手少陽三焦相火</p>
<p>足少陽胆甲木</p>
<p>太陰湿土足太陰脾己土</p>
<p>手太陰肺辛金</p>
<p>陽明燥金手陽明大肠庚金</p>
<p>足陽明胃戊土</p>
<p>太陽寒水足太陽膀胱壬水</p>
<p>手太陽小肠丙火</p>

<p>六气从化</p>
<p>天有六气，地有五行。六气者，风、热、暑、湿、燥、寒。五行者，木、火、土、金、水。在天成象，在地成形，六气乃五行之魂，五行即六气之魄。人为天地之中气，秉天气而生六府，秉地气而生五藏。六气五行，皆备于人身。内伤者，病于人气之偏，外感者，因天地之气偏，而人气感之。</p>
<p>内外感伤，总此六气。其在天者，初之气，厥陰风木也，在人则肝之经应之。二之气，少陰君火也，在人则心之经应之。三之气，少陽相火也，在人则三焦之经应之。四之气，太陰湿土也，在人则脾之经应之。五之气，陽明燥金也，在人则大肠之经应之。六之气，太陽寒水也，在人则膀胱之经应之。</p>
<p>天人同气也，经有十二，六气统焉。足厥陰以风木主令，手厥陰火也，从母化气而为风。手少陽以相火主令，足少陽木也，从子化气而为暑。手少陰以君火主令，足少陰水也，从妻化气而为热。足太陽以寒水主令，手太陽火也，从夫化气而为寒。足太陰以湿土主令，手太陰金也，从母化气而为湿。手陽明以燥金主令，足陽明土也，从子化气而为燥。</p>
<p>盖癸水上升，而化丁火，故手少陰以君火司气，而足少陰癸水在从化之例。丙火下降，而化壬水，故足太陽以寒水当权，而手太陽丙火在奉令之条。木之化火也，木气方盛，而火气初萌，母强子弱，故手厥陰以相火而化气于风木。火气既旺，而木气已虚，子壮母衰，故足少陽以甲木而化气于相火。土之化金也，土气方盛，而金气初萌，母强子弱，故手太陰以辛金而化气于湿土。金气方盛，而土气已虚，子壮母衰，故足陽明以戊土而化气于燥金。母气用事，子弱未能司权，则子从母化；子气用事，母虚不能当令，则母从子化。所谓将来者进，成功者退，自然之理也。</p>

<p>六气偏见</p>
<p>人之六气，不病则不见，凡一经病，则一经之气见。平人六气调和，无风、无火、无湿、无燥、无热、无寒，故一气不至独见。病则或风、或火、或湿、或燥、或热、或寒，六气不相交济，是以一气独见。如厥陰病则风盛，少陰病则热盛，少陽病则暑盛，太陰病则湿盛，陽明病则燥盛，太陽病则寒盛也。</p>
<p>以此气之偏盛，定缘彼气之偏虚。如厥陰风盛者，土金之虚也。少陰热盛、少陽暑盛者，金水之虚也。太陰湿盛者，水木之虚也。陽明燥盛者，木火之虚也。太陽寒盛者，火土之虚也。以六气之性，实则克其所胜而侮所不胜，虚则己所不胜者乘之，而己所能胜者亦来侮之也。</p>
<p>究之一气之偏盛，亦缘于虚。厥陰能生，则陽气左升而木荣，其风盛者，生意之不遂也。少陰能长，则君火显达而上清，其热盛者，长气之不旺也。陽明能收，则陰气右降而金肃，其燥盛者，收令之失政也。太陽能藏，则相火闭蛰而下暖，其寒盛者，藏气之不行也。土为四维之中气，木火之能生长者，太陰己土之陽升也；金水之能收藏者，陽明戊土之陰降也。中气旺则戊己转运而土和，中气衰则脾胃湿盛而不运。</p>
<p>土生于火而火灭于水，土燥则克水，土湿则水气泛滥，侮土而灭火。水泛土湿，木气不达，则生意盘塞，但能贼土，不能生火以培土，此土气所以困败也。血藏于肝而化于脾，太陰土燥，则肝血枯而胆火炎，未尝不病。但足太陰脾以湿土主令，足陽明胃从燥金化气，湿为本气而燥为化气，是以燥气不敌湿气之旺。陰易盛而陽易衰，土燥为病者，除陽明伤寒承气证外，不多见。一切内外感伤杂病，尽缘土湿也。</p>

<p>本气衰旺</p>
<p>经有十二，司化者六经，从化者六经。从化者不司气化，总以司化者为主，故十二经统于六气。病则或见司化者之本气，或见从化者之本气，或司化者而见从化之气，或从化者而见司化之气，全视乎本气之衰旺焉。</p>
<p>手少陰以君火司化，足少陰之水从令而化热者，常也。而足少陰之病寒，是从化者自见其本气，以水性原寒。手少陰之病寒，是司化者而见从化之气，以君火原从水化也。</p>
<p>足太陽以寒水司化，手太陽之火从令而化寒者，常也。而手太陽之病热，是从化者自见其本气，以火性原热。足太陽之病热，是司化者而见从化之气，以寒水原从火化也。</p>
<p>足厥陰以风木司化，手厥陰之火从令而化风；手少陽以相火司化，足少陽之木从令而化暑者，常也。而手厥陰之病暑，足少陽之病风，是从化者自见其本气，以火性生暑，而木性生风也。</p>
<p>足太陰以湿土司化，手太陰之金从令而化湿；手陽明以燥金司化，足陽明之土从令而化燥者，常也。而手太陰之病燥，足陽明之病湿，是从化者自见其本气，以金性本燥而土性本湿也。</p>
<p>大抵足太陽虽以寒化，而最易病热。手少陰虽以热化，而最易病寒。厥陰原以风化，而风盛者固多。少陽虽以火化，而火败者非少。金性本燥，而手太陰从土化湿者，常有七八。土性本湿，而足陽明从金化燥者，未必二三也。</p>

<p>厥陰风木</p>
<p>风者，厥陰木气之所化也。在天为风，在地为木，在人为肝。足厥陰以风木主令，手厥陰心主以相火而化气于风木，缘木实生火，风木方盛，子气初胎，而火令未旺也。</p>
<p>冬水闭藏，一得春风鼓动，陽从地起，生意乃萌。然土气不升，固赖木气以升之，而木气不达，实赖土气以达焉。盖厥陰肝木，生于肾水而长于脾土。水土温和，则肝木发荣，木静而风恬；水寒土湿，不能生长木气，则木郁而风生。</p>
<p>木以发达为性，己土湿陷，抑遏乙木发达之气，生意不遂，故郁怒而克脾土，风动而生疏泄。凡腹痛下利，亡汗失血之证，皆风木之疏泄也。肝藏血而华色，主筋而荣爪，风动则血耗而色枯，爪脆而筋急。凡眦黑唇青，爪断筋缩之证，皆风木之枯燥也。及其传化乘除，千变不穷。故风木者，五藏之贼，百病之长。凡病之起，无不因于木气之郁。以肝木主生，而人之生气不足者，十常八九，木气抑郁而不生，是以病也。</p>
<p>木为水火之中气，病则土木郁迫，水火不交，外燥而内湿，下寒而上热。手厥陰，火也，木气畅遂，则厥陰心主从令而化风，木气抑郁，则厥陰心主自现其本气。是以厥陰之病，下之则寒湿俱盛，上之则风热兼作，其气然也。</p>

<p>少陰君火</p>
<p>热者，少陰君火之所化也。在天为热，在地为火，在人为心。少陰以君火主令，手少陰心，火也，足少陰肾，水也，水火异气，而以君火统之，缘火位于上而生于下。坎中之陽，火之根也。坎陽升则上交离位而化火，火升于水，是以癸水化气于丁火。水化而为火，则寒从热化，故少陰之气，水火并统，而独以君火名也。</p>
<p>君火虽降于手，而实升于足。陽盛则手少陰主令于上，而癸水亦成温泉；陰盛则足少陰司气于下，而丁火遂为寒灰。以丁火虽司气化，而制胜之权，终在癸水，所恃者，生土以镇之。但土虽克水，而百病之作，率由土湿，湿则不能克水而反被水侮。土能克水者，惟伤寒陽明承气一证，其余则寒水侮土者，十九不止。土溃则火败，故少陰一病，必寒水泛滥而火土俱负，其势然也。</p>
<p>至于上热者，此相火之逆也。火中有液，癸水之根，相火上逆，灾及宫城，心液消亡，是以热作。凡少陰病热，乃受累于相火，实非心家之过。而方其上热，必有下寒，以水火分离而不交也。见心家之热，当顾及肾家之寒。盖水火本交，彼此相交，则为一气，不交则离析分崩，逆为冰炭。究之火不胜水，则上热不敌下寒之剧，不问可知也。</p>
<p>血根于心而藏于肝，气根于肾而藏于肺。心火上热，则清心家之血；肾水下寒，则暖肾家之气。故补肝之血则宜温，补心之血则宜清，补肺之气则宜凉，补肾之气则宜暖，此定法也。</p>

<p>少陽相火</p>
<p>暑者，少陽相火之所化也。在天为暑，在地为火，在人为三焦。手少陽以相火主令，足少陽胆以甲木而化气于相火，缘火生于木，相火既旺，母气传子，而木令已衰也。</p>
<p>三焦之火，随太陽膀胱之经下行，以温水藏，出腘中，贯腨肠，而入外踝。君火升于足而降于手，相火升于手而降于足。少陽之火降，水得此火，而后通调，故三焦独主水道。《素问&bull;灵兰秘典》：三焦者，决渎之官，水道出焉。膀胱者，州都之官，津液藏焉，气化则能出矣。盖水性闭蛰而火性疏泄，闭蛰则善藏，疏泄则善出。《灵枢&bull;本输》：三焦者，入络膀胱，约下焦，实则闭癃，虚则遗溺。相火下蛰，水藏温暖而水府清利，则出不至于遗溺，藏不至于闭癃，而水道调矣。水之所以善藏者，三焦之火秘于肾藏也。此火一泄，陷于膀胱，实则下热而闭癃，虚则下寒而遗溺耳。</p>
<p>手之陽清，足之陽浊，清则升而浊则降。手少陽病则不升，足少陽病则不降。凡上热之证，皆甲木之不降，于三焦无关也。相火本自下行，其不下行而逆升者，由于戊土之不降。戊土与辛金，同主降敛，土降而金敛之，相火所以下潜也。戊土不降，辛金逆行，收气失政，故相火上炎。足少陽虽从三焦化火，而原属甲木，病则兼现其本气。相火逆行，则克庚金，甲木上侵，则贼戊土。手足陽明，其气本燥，木火双刑，则燥热郁发，故少陽之病，多传陽明。然少陽之气，陰方长而陽方消，其火虽盛，而亦易衰。陰消陽长则壮，陰长陽消则病。病于相火之衰者，十之八九，内伤惊悸之证，皆相火之衰也。病于相火之旺者，十之一二而已。伤寒少陽有之。</p>

<p>太陰湿土</p>
<p>湿者，太陰土气之所化也。在天为湿，在地为土，在人为脾。太陰以湿土主令，辛金从土而化湿；陽明以燥金主令，戊土从金而化燥。己土之湿为本气，戊土之燥为子气，故胃家之燥不敌脾家之湿，病则土燥者少，而土湿者多也。</p>
<p>太陰主升，己土升则癸水与乙木皆升。土之所以升者，脾陽之发生也。陽虚则土湿而不升，己土不升，则水木陷矣。火金在上，水木在下，火金降于戊土，水木升于己土。戊土不降，则火金上逆；己土不升，则水木下陷，其原总由于湿盛也。</p>
<p>《子华子》：陰陽交，则生湿。湿者，水火之中气。上湿则化火而为热，下湿则化水而为寒。然上亦有湿寒，下亦有湿热。湿旺气郁，津液不行，火盛者，熏蒸而生热痰，火衰者，泛滥而生寒饮，此湿寒之在上者。湿旺水郁，膀胱不利，火衰者，流溢而为白婬，火盛者，梗涩而为赤浊，此湿热之在下者。</p>
<p>便黄者，土色之下传，便赤者，木气之下陷。缘相火在水，一线陽根，温升而化乙木，木中温气，生火之母，升则上达而化火，陷则下郁而生热。木气不达，侵逼土位，以其郁热传于己土，己土受之，于是浸婬于膀胱。五行之性，病则传其所胜，其势然也。</p>
<p>陰易盛而陽易衰，故湿气恒长而燥气恒消。陰盛则病，陽绝则死，理之至浅，未尝难知。后世庸愚，补陰助湿，泻火伐陽，病家无不夭枉于滋润，此古今之大祸也。</p>

<p>陽明燥金</p>
<p>燥者，陽明金气之所化也。在天为燥，在地为金，在人为大肠。陽明以燥金主令，胃土从令而化燥；太陰以湿土主令，肺金从令而化湿。胃土之燥，子气而非本气，子气不敌本气之旺，故陰盛之家，胃土恒湿；肺金之湿，母气而非本气，母气不敌本气之旺，故陽盛之家，肺金恒燥。</p>
<p>太陰性湿，陽明性燥，燥湿调停，在乎中气。中气旺，则辛金化气于湿土而肺不伤燥，戊土化气于燥金而胃不伤湿。中气衰，则陰陽不交而燥湿偏见。湿胜其燥，则饮少而食减，溺涩而便滑；燥胜其湿，则疾饥而善渴，水利而便坚。</p>
<p>陰易进而陽易退，湿胜者常多，燥胜者常少。辛金化湿者，十之八九，戊土化燥者，百不二三。陽明虽燥，病则太陰每胜而陽明每负，土燥而水亏者，伤寒陽明承气证外，绝无而仅有。是以仲景垂法，以少陰负趺陽者为顺。缘火胜则土燥，水胜则土湿，燥则克水，湿则反为水侮。水负则生，土负则死，故少陰宜负，而趺陽宜胜。以土能胜水，则中气不败，未有中气不败而人死者。</p>
<p>燥为寒热之中气，上燥则化火而为热，下燥则化水而为寒。反胃噎膈之家，便若羊矢，其胃则湿而肠则燥。</p>
<p>湿为陰邪，陰性亲下，故根起于脾土而标见于膝踝；燥为陽邪，陽性亲上，故根起于大肠而标见于肘腕。所谓陰邪居下，陽邪居上，一定之位也。</p>
<p>然上之燥，亦因于下之湿。中风之家，血枯筋缩，其膝踝是湿，而肘腕未尝非燥。使己土不湿，则木荣血畅，骨弱筋柔，风自何来！医家识燥湿之消长，则仲景堂奥可阶而升矣。</p>

<p>太陽寒水</p>
<p>寒者，太陽水气之所化也。在天为寒，在地为水，在人为膀胱。太陽以寒水主令，足太陽膀胱，水也，手太陽小肠，火也，火水异气，而以寒水统之，缘水位于下而生于上。离中之陰，水之根也。离陰降而下交坎位而化水，水降于火，是以丙火化气于壬水。火化而为水，则热从寒化，故太陽之气，水火并统，而独以寒水名也。</p>
<p>水性本寒，少陽三焦之火，随太陽而下行，水得此火，应当不寒。不知水之不寒者，癸水而非壬水也。盖水以蛰藏为性，火秘于内，水敛于外，是谓平人。木火主里，自内而生长之，故里气常温；金水主表，自外而收藏之，故表气常清。血生于木火，故血温而内发；气化于金水，故气清而外敛。人之经脉，厥陰在里，春气之内生也；次则少陰，夏气之内长也；次则陽明，秋气之外收也；太陽在表，冬气之外藏也。陽藏则外清而内温，陽泄则内寒而外热。外易寒水而为热火，内易温泉而为寒冰，外愈热而内愈寒，生气绝根，是以死也。癸水温而壬水寒则治，癸水寒而壬水热则病。癸水病则必寒，壬水病则多热。以丁火化于癸水，故少陰之藏，最易病寒；壬水化于丙火，故太陽之府，最易病热。是以病寒者，独责癸水而不责壬水；病热者，独责壬水而不责癸水也。</p>
<p>仲景《伤寒》，以六经立法，从六气也。六气之性情形状，明白昭揭，医必知此，而后知六经之证。六经之变化虽多，总不外乎六气，此义魏晋而后，绝无解者。先圣之法，一线莫传，凌夷至于今日，不堪问矣。</p>

<p>六气治法</p>
<p><h2>治厥陰风木法</h2></p>
<p>桂枝苓胶汤</p>
<p>甘草桂枝白芍茯苓当归阿胶生姜大枣</p>
<p>上热加黄芩。寒加干姜、附子。</p>
<p><h2>治少陰君火法</h2></p>
<p>黄连丹皮汤</p>
<p>黄连白芍生地丹皮</p>
<p>少陰病，水胜火负，最易生寒。若有下寒，当用椒、附。</p>
<p><h2>治少陽相火法</h2></p>
<p>柴胡芍药汤</p>
<p>柴胡黄芩甘草半夏人参生姜大枣白芍</p>
<p><h2>治太陰湿土法</h2></p>
<p>术甘苓泽汤</p>
<p>甘草茯苓白术泽泻</p>
<p><h2>治陽明燥金法</h2></p>
<p>百合五味汤</p>
<p>百合石膏麦冬五味</p>
<p><h2>治太陽寒水法</h2></p>
<p>苓甘姜附汤</p>
<p>甘草茯苓干姜附子</p>
<p>太陽病，最易化生湿热，以化气于丙火，而受制于湿土也。若有湿热，当用</p>
<p>栀、膏之类。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119886.html' class='pagedaohang'>【上一篇】<i>:卷三脉法解</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119884.html' class='pagedaohang'>【下一篇】<i>：卷一天人解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>