<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷六杂病解中</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷六杂病解中</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119882.html' class='pagedaohang'>【上一篇】<i>:卷七杂病解下</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119880.html' class='pagedaohang'>【下一篇】<i>：卷五杂病解上</i></a></span>
</ul>
<div class="articleContent" id="articleContent"> <p>卷六杂病解中</p>

<p>腹痛根原</p>
<p>腹痛者，土湿而木贼之也。乙木升于己土，甲木降于戊土，肝脾左旋，胆胃右转，土气回运而木气条达，故不痛也。水寒土湿，脾气陷而胃气逆，肝胆郁遏，是以痛作。</p>
<p>盖乙木上升，是为枝叶，甲木下降，是为根本。脾陷则乙木之枝叶不能上发，横塞地下而克己土，故痛在少腹；胃逆则甲木之根本不能下培，盘郁地上而克戊土，故痛在心胸。肝胆之经，旁循胁肋，左右并行，而三陽之病，则外归于经，三陰之病，则内归于藏。以陰盛于内而陽盛于外，故痛在脏腑者，厥陰之邪，痛在胁肋者，少陽之邪也。至于中气颓败，木邪内侵，则不上不下，非左非右，而痛在当脐，更为剧也。</p>
<p>此其中间，有木郁而生风热者。肝以风木主令，胆从相火化气，下痛者，风多而热少，上痛者，热多而风少。而究其根原，总属湿寒。</p>
<p>若有水谷停瘀，当以温药下之，仲景大黄附子汤，最善之制也。若宿物留滞，而生郁热，则厚朴七物汤，是良法也。如其瘀血堙塞，气道梗阻，而生痛者，则以破结行瘀之品利之，桂枝茯苓丸、下瘀血汤，酌其寒热而选用焉。若无宿物，法宜培土疏木、温寒去湿之剂，大建中、附子粳米、乌头石脂三方，实诸痛证之准绳也。</p>
<p>姜苓桂枝汤</p>
<p>桂枝<em>三钱</em>芍药<em>三钱</em>甘草<em>二钱</em>茯苓<em>三钱</em>干姜<em>三钱</em></p>
<p><em>煎大半杯，温服。</em></p>
<p>治脾肝下陷，痛在少腹者。</p>
<p>柴胡桂枝鳖甲汤</p>
<p>柴胡<em>三钱</em>鳖甲<em>三钱，醋炙</em>甘草<em>二钱</em>桂枝<em>三钱</em>半夏<em>三钱</em>芍药<em>三钱</em>茯苓<em>三钱</em></p>
<p><em>煎大半杯，温服。</em></p>
<p>治胃胆上逆，痛在心胸者。</p>
<p>胃寒，加干姜、川椒、附子。</p>
<p>凡心腹疼痛，率因水寒土湿，木气郁冲所致。心腹痛剧欲死，四肢冰冷，唇口指甲青白者，宜姜、椒、附、桂，驱寒邪而达木郁，必重用苓、甘，泻湿培土，而缓其迫急，其痛自止。</p>
<p>肝以风木主令，胆从相火化气，其间木郁风动，火郁热发，亦往往而有，而推其脾肾，无不湿寒之理。即有风热兼作，用芍药、柴、芩，以泻肝胆，而脾肾之药，必宜温燥，此定法也。</p>
<p>肝主藏血，风动血耗，乙木枯槁，生意不遂，郁怒而贼脾土，则生疼痛。若血枯木燥，宜芍药、阿胶、归、地、首乌之类，以滋风木。木荣风退，即当减去，不可肆用，以败土气。</p>
<p>血郁痛作，或内在脏腑，或外在经络。其证肌肤甲错，两目黯黑，多怒而善忘。以肝窍于木，主藏血而华色，血瘀不能外华，故皮肤粗涩而黑黯也。宜用丹皮、桃仁，破其瘀血。若癥结难开，加（庶/虫）虫、虻虫之类行之。寻常血瘀，五灵脂、山羊血，功力亦良。</p>
<p>饮食停滞，土困木郁，以致作痛，用仲景温下之法，大黄、姜、附，泻其食水。剧者，少加巴霜一二厘，扩清陈宿，功效最捷。一切宿物壅阻，并宜此法。</p>

<p>腰痛根原</p>
<p>腰痛者，水寒而木郁也。木生于水，水暖木荣，生发而不郁塞，所以不痛。肾居脊骨七节之中，正在腰间，水寒不能生木，木陷于水，结塞盘郁，是以痛作。木者，水中之生意，水泉温暖，生意升腾，发于东方，是以木气根荄下萌，正须温养，忽而水结冰凘，根本失荣，生气抑遏，则病腰痛。</p>
<p>腰者，水之所在，腹者，土之所居。土湿而木气不达，则痛在于腹；水寒而木气不生，则痛在于腰。然腰虽水位，而木郁作痛之原，则必兼土病。盖土居水火之中，火旺则土燥，水旺则土湿，太陰脾土之湿，水气之所移也。土燥则木达而陽升，土湿则木郁而陽陷。癸水既寒，脾土必湿，湿旺木郁，肝气必陷，陷而不已，坠于重渊，故腰痛作也。</p>
<p>色过而腰痛者，精亡而气泄也。精，陰也，而陰中之气，是谓陽根。纵欲伤精，陽根败泄，变温泉而为寒冷之渊，化火井而成冰雪之窟，此木枯土败之原，疼痛所由来也。缘陰陽生长之理，本自循环，木固生火，而火亦生木。少陰之火，升于九天之上者，木之子也；少陽之火，降于九地之下者，木之母也。其生于水者，实生于水中之火。水中之陽，四象之根也，《难经》所谓肾间动气，生气之原也。</p>
<p>桂枝姜附阿胶汤</p>
<p>茯苓<em>三钱</em>桂枝<em>三钱</em>甘草<em>二钱</em>干姜<em>三钱</em>附子<em>三钱</em>阿胶<em>三钱，炒，研</em></p>
<p><em>煎大半杯，温服。</em></p>

<p>奔豚根原</p>
<p>奔豚者，肾家之积也。平人君火上升而相火下蛰，火分君相，其实同气。君相皆蛰，则肾水不寒。火之下蛰，实赖土气，胃气右降，金水收藏，则二火沉潜而不飞扬。土败胃逆，二火不降，寒水渐冱，陰气凝聚，久而坚实牢硬，结于少腹，是谓奔豚。《难经》：肾之积，曰奔豚是也。</p>
<p>水邪既聚，逢郁则发，奔腾逆上，势如惊豚，腹胁心胸，诸病皆作。气冲咽喉，七窍火发，危困欲死，不可支也。及其气衰而还，诸证乃止。病势之凶，无如此甚。</p>
<p>然积则水邪，而发则木气。其未发也，心下先悸，至其将发，则脐下悸作。以水寒木郁，则生振摇，枝叶不宁，则悸在心下；根本不安，则悸在脐间。脐上悸生者，是风木根摇，故发奔豚。</p>
<p>仲景霍乱：若脐上筑者，肾气动也。肾气者，风木摇撼之根，而论其发作，实是木邪。木邪一发，寒水上陵，木则克土，而水则刑火。火土双败，正气贼伤，此奔豚所以危剧也。</p>
<p>悸者，风木之郁冲，惊者，相火之浮宕。火不胜水，五行之常，所恃者，子土温燥，制伏陰邪，培植陽根，蛰于坎府，根本不拔，则胆壮而神谧。土湿陽衰，不能降蛰相火，陽根泄露，飘越无依，寒水下凝，陰邪无制，巨寇在侧，而身临败地，故动惕荒悬，迄无宁宇。凡惊悸一生，即为奔豚欲发之兆，不可忽也。</p>
<p>茯苓桂枝甘草大枣汤</p>
<p>茯苓<em>一两</em>桂枝<em>四钱</em>甘草<em>二钱</em>大枣<em>十五枚</em></p>
<p><em>甘澜水四杯，先煎茯苓，减二杯，入诸药，煎大半杯，温服，日三剂。</em></p>
<p><em>作甘澜水法：大盆置水，以勺扬之千百遍，令水珠散乱，千颗相逐，乃取用之。</em></p>
<p>治汗后亡陽，脐下悸动，奔豚欲作者。</p>
<p>桂枝加桂汤</p>
<p>桂枝<em>五钱</em>芍药<em>三钱</em>甘草<em>二钱</em>生姜<em>三钱</em>大枣<em>四枚</em></p>
<p><em>煎大半杯，温服。</em></p>
<p>治奔豚方作，气从少腹上冲心部者。</p>
<p>奔豚汤</p>
<p>甘草<em>二钱</em>半夏<em>四钱</em>芍药<em>二钱</em>当归<em>二钱</em>黄芩<em>二钱</em>生姜<em>四钱</em>芎?<em>二钱</em>生葛<em>五钱</em>甘李根白皮<em>三钱</em></p>
<p><em>煎大半杯，温服。</em></p>
<p>治奔豚盛作，气上冲胸，头疼腹痛，往来寒热者。</p>
<p>奔豚之生，相火升泄，肾水下寒，不能生木。风木郁冲，相火愈逆，故七窍皆热。少陽经气，被陰邪郁迫，故有往来寒热之证。芎、归疏肝而滋风木，芩、芍泻胆而清相火，奔豚既发，风热上隆，法应先清其上。</p>
<p>龙珠膏</p>
<p>川椒<em>五钱</em>附子<em>五钱</em>乌头<em>五钱</em>巴豆<em>三钱，研，去油</em>桂枝<em>五钱</em>茯苓<em>八钱</em>牡蛎<em>五钱</em>鳖甲<em>五钱</em></p>
<p><em>芝麻油、黄丹熬膏，加麝香、阿魏，研细，布摊，贴病块。</em></p>
<p>奔豚已结，气块坚硬，本属寒积。但陰邪已盛，稍服附子温下，寒邪不伏，奔豚必发。以邪深药微，非附子之过也。不治，则半年一载之间，必至殒命。此宜温燥脾胃，去其中焦湿寒。土燥陽回，力能制水，然后以此膏贴之。寒消块化，悉从大便而出，滑白粘联，状如凝脂。浊瘀后泄，少腹松软，重用附子暖水，然后乃受。</p>

<p>瘕疝根原</p>
<p>瘕疝者，肾肝之积也。木生于水，水之为性，得陽和而冰泮，遭陰肃而冻合，冰泮则木荣，冻合则木枯。肾水澌寒，木气菀遏，拥肿结硬，根于少腹而盘于陰丸，是谓寒疝。</p>
<p>水凝则结而为内寒，木郁则发而为外热。内寒盛则牢坚而不出，外热作则奔突而不入。大小无常，动止莫测，病发则痛楚欲死，性命攸关，非细故也。</p>
<p>此肾肝之邪，而实原于任脉。《素问&bull;骨空论》：任脉为病，男子内结七疝，女子带下瘕聚。任者，诸陰之统任。少陰厥陰之气，总原于任脉。肾中陽秘，则冰消冻释，任中无固结之邪；肾中陽泄，水寒木郁，陰气凝滞，乃成疝瘕带下之疾。肾性蛰藏，肝性疏泄，水气旺则结而为疝瘕，木气旺则流而为带下，无二理也。任为陰而督为陽，男则督旺，女则任旺，故男子之疝气犹少，而女子之瘕带最多。</p>
<p>法宜温水木之寒，散肾肝之结。结寒温散，瘕疝自消。仲景大乌头煎、乌头桂枝二方，乃此病之良法也。</p>
<p>肾囊偏坠者，谓之（疒颓）疝，是肝木之郁陷，拥肿硬大，常出而不入者。其时时上下者，谓之狐疝，言如狐狸之出没无常也。</p>
<p>茱萸泽泻乌头桂枝汤</p>
<p>吴茱萸<em>三钱，炮</em>泽泻<em>三钱</em>乌头<em>三钱，炮</em>桂枝<em>三钱</em>芍药<em>三钱</em>甘草<em>二钱</em>生姜<em>三钱</em>大枣<em>四枚</em></p>
<p><em>煎大半杯，温服。</em></p>
<p>仲景乌头桂枝汤，用乌头汤一杯，桂枝汤半杯，合煎，取一杯，分五服。不知，再服。其知者，如醉状，得吐为中病。今加茱萸、泽泻，去其寒湿，以绝疝瘕之根。</p>
<p>其拥肿偏坠者，用此药汤热洗之，或用药末，盛袋中热熨之，日作数次，令其囊消而止。</p>
<p>其狐疝之偏有大小，时时上下者，仲景用蜘蛛散，亦良。</p>
<p>蜘蛛散</p>
<p>蜘蛛<em>十四枚，炒焦</em>桂枝<em>五分</em></p>
<p><em>研末，取八分一匕，饮和，日再服。蜜丸亦可。</em></p>

<p>积聚根原</p>
<p>积聚者，气血之凝瘀也。血积为癥，气积为瘕。</p>
<p>《金匮》：妇人宿有癥病，经断未及三月，而得漏下不止，胎动在脐上者，此为癥痼害，所以血不止者，其癥不去故也。缘瘀血癥聚，不在子宫，三月胎长，与癥痼相碍，故血阻而下，是癥病之为血也。</p>
<p>《伤寒》：陽明病，若中寒，不能食，小便不利，手足濈然汗出，此欲作痼瘕，必大便初硬后溏。所以然者，以胃中冷，水谷不别故也。缘寒气凝结，水谷不消，则大便泄利，《难经》谓之大瘕泄，是瘕病之为气也。</p>
<p>癥瘕之病，多见寒热。以气血积聚，陽不外达，故内郁而发热；陰不内敛，故外束而恶寒。气统于肺，血藏于肝，气聚者，多下寒，血积者，多上热。盖离陰右降而化金水，及其成水，而又抱陽气，故下焦不寒。气聚则金水失其收藏，陽不下蛰，是以寒生。坎陽左升而化木火，及其成火，而又含陰精，故上焦不热。血积则木火失其生长，陰不上根，是以热作。</p>
<p>血性温暖而左升，至右降于金水，则化而为清凉。血之左积者，木之不温也；血之右积者，金之不凉也。气性清凉而右降，至左升于木火，则化而为温暖。气之右聚者，金之不清也；气之左聚者，木之不暖也。而溯其原本，总原于土。己土不升，则木陷而血积；戊土不降，则金逆而气聚。中气健运而金木旋转，积聚不生，癥瘕弗病也。</p>
<p>化坚丸</p>
<p>甘草<em>二两</em>丹皮<em>三两</em>橘皮<em>三两</em>桃仁<em>三两</em>杏仁<em>三两</em>桂枝<em>三两</em></p>
<p><em>炼蜜、陈醋丸，酸枣大，米饮下三五丸，日二次。</em></p>
<p>若癥瘕结硬难消，须用破坚化癖之品。内寒加巴豆、川椒，内热加芒硝、大黄。</p>
<p>积聚之病，不过气血。左积者，血多而气少，加鳖甲、牡蛎；右聚者，气多而血少，加枳实、厚朴。总之，气不得血则不行，血不得气则不运。气聚者，血无有不积，血积者，气无有不聚，但有微甚之分耳。其内在脏腑者，可以丸愈，外在经络者，以膏药消之。</p>
<p>化坚膏</p>
<p>归尾<em>四钱</em>鳖甲<em>八钱</em>巴豆<em>四钱，研</em>黄连<em>四钱</em>三棱<em>四钱</em>莪术<em>四钱</em>山甲<em>一两二钱</em>筋余<em>一钱</em></p>
<p><em>以上八味，用芝麻油一斤、净丹八两，熬膏。</em></p>
<p>硼砂<em>四钱</em>硵砂<em>四钱</em>阿魏<em>六钱，炒，研</em>麝香<em>二钱</em>人参<em>四钱</em>三七<em>四钱</em>山羊血<em>四钱</em>肉桂<em>四钱</em></p>
<p><em>以上八味，研细，入膏，火化，搅匀。稍冷，倾入水盆，浸二三日，罐收，狗皮摊。</em></p>
<p>皮硝水热洗皮肤，令透，拭干，生姜切搽数十次，贴膏。一切癖块积聚，轻者一贴，重者两贴，全消。渐贴渐小，膏渐离皮，未消之处，则膏粘不脱。</p>
<p>忌一切发病诸物，惟猪、犬、鸭、凫、有鳞河鱼、菘、韮、米、面不忌。其余海味、鸡、羊、黄瓜，凡有宿根之物，皆忌。若无鳞鱼、天鹅肉、母猪、荞麦、马齿苋，则忌之终身。犯之，病根立发。若癖块重发，则不可救矣。</p>

<p>蛔虫根原</p>
<p>蛔虫者，厥陰肝木之病也。木郁则蠹生，肝郁则虫化。木以水为母而火为子，乙木升于己土，胎于癸水而生君火，水升而化清陽，是以火不上热；甲木降于戊土，胎于壬水而生相火，火降而化浊陰，是以水不下寒。肝升而胆降，火清而水暖，木气温畅，故蠹蛔不生，以其土运而木荣也。</p>
<p>土湿脾陷，不能荣达肝木，子母分离，寒热不交。木以水火中气，堙于湿土，不得上下调济，由是寒热相逼，温气中郁，生意盘塞，腐蠹朽烂而蛔虫生焉。</p>
<p>凡物湿而得温，覆盖不发，则郁蒸而虫化，或热或寒，不能生也。故虫不生于寒冰热火之中，而独生于湿木者，以木得五行之温气也。温气中郁，下寒上热，故仲景乌梅丸方，连、柏与姜、附并用，所以清子气之上热，温母气之下寒也。不去中下之湿寒，而但事杀蛔，土败木枯，则蛔愈杀而生愈繁。此当温燥水土，以畅肝木，则蛔虫扫迹而去矣。医书杀虫之方，百试不效者也。</p>
<p>乌苓丸</p>
<p>乌梅<em>百枚，米蒸，捣膏</em>人参<em>二两</em>桂枝<em>二两</em>干姜<em>二两</em>附子<em>二两</em>川椒<em>二两，去目，炒</em>当归<em>二两</em>茯苓<em>三两</em></p>
<p><em>炼蜜同乌梅膏，丸梧子大，每服三十丸，日二次。</em></p>
<p>若虫积繁盛者，加大黄二两，巴霜二钱，下尽为佳。</p>
<p>蛔虫生化，原于土湿木郁，法以燥土疏木为主。线白虫证，是肝木陷于大肠，木郁不达，是以肛门作痒。虫生大肠之位，从庚金化形，故其色白。而木陷之根，总由土湿，当于燥土疏木之中，重用杏仁、橘皮，以泻大肠滞气，佐以升麻，升提手陽明经之坠陷也。</p>

<p>便坚根原</p>
<p>便坚者，手足陽明之病也。手陽明以燥金主令，足陽明从燥金化气，故手足陽明，其气皆燥。然手陽明，燥金也，戊土从令而化燥；足太陰，湿土也，辛金从令而化湿。土湿者，能化戊土而为湿，不能变庚金之燥；金燥者，能化辛金而为燥，不能变己土之湿。以从令者易化，而主令者难变也。故伤寒陽明之便结，肠胃之燥者也；反胃噎膈之便结，胃湿而肠燥者也。伤寒陽明之便结，肠胃之热燥者也；反胃噎膈之便结，胃之寒湿，而肠之寒燥者也。</p>
<p>以陽主开，陰主阖，陽盛则隧窍开通而便坚，陰盛则关门闭涩而便结。凡粪若羊矢者，皆陰盛而肠结，非关火旺也。盖肾司二便，而传送之职，则在庚金，疏泄之权，则在乙木。陰盛土湿，乙木郁陷，传送之窍既塞，疏泄之令不行。大肠以燥金之府，闭涩不开，是以糟粕零下而不粘联，道路梗阻而不滑利，积日延久，约而为丸。其色黑而不黄者，水气旺而土气衰也。此证仲景谓之脾约，脾约者，陽衰湿盛，脾气郁结，不能腐化水谷，使渣滓顺下于大肠也。误用清润之剂，脾陽愈败，则祸变生矣。</p>
<p>阿胶麻仁汤</p>
<p>生地<em>三钱</em>当归<em>三钱</em>阿胶<em>三钱，研</em>麻仁<em>三钱，研</em></p>
<p><em>煎一杯，去渣，入阿胶，火化，温服。</em></p>
<p>治陽盛土燥，大便坚硬者。</p>
<p>结甚，加白蜜半杯。胃热，加芒硝、大黄。精液枯槁，加天冬、龟胶。</p>
<p>肉苁蓉汤</p>
<p>肉苁蓉<em>三钱</em>麻仁<em>三钱</em>茯苓<em>三钱</em>半夏<em>三钱</em>甘草<em>二钱</em>桂枝<em>三钱</em></p>
<p><em>煎一杯，温服。</em></p>
<p>治陽衰土湿，粪如羊矢者。</p>
<p>凡内伤杂病，粪若羊矢，结涩难下，甚或半月一行，虽系肝与大肠之燥，而根缘土湿。以脾不消磨，谷精堙郁而化痰涎，肝肠失滋，郁陷而生风燥故也。法宜肉苁蓉滋肝润肠，以滑大便。一切硝、黄、归、地、阿胶、龟板、天冬之类，寒胃滑肠，切不可用。</p>

<p>泄利根原</p>
<p>泄利者，肝脾之陷下也。谷入于胃，脾陽升磨，精华归于五藏而化气血，糟粕传于大肠而为大便。水入于胃，脾陽消克，化为雾气，上归于肺，肺气降洒，化而为水，注于膀胱而为小便。水入膀胱而不入大肠，而后糟粕之后传者，不至于滑泄。水之消化，较难于谷，陽衰土湿，脾陽陷败，不能蒸水化气，则水谷混合，下趋二肠，而为泄利。</p>
<p>谷贮于大肠，水渗于膀胱，而其疏泄之权，则在于肝。今水入二肠而不入膀胱，则乙木疏泄之令，不行于膀胱而行于大肠，是以泄而不藏也。盖木生于水而长于土，水寒则生气不旺，而湿土郁陷，又复遏其发育之机，生长之意不遂，怒而生风，愈欲疏泄。膀胱空虚，既无可泄之物，大肠盈满，水谷停积，故乙木后泄而为下利。缘木气抑遏，郁极而发，为湿土所限，不能上达，势必下行，行则水谷摧注而下故也。其发之过激，冲突脏腑，则生疼痛。奔冲抵触，而不得上达，盘郁结塞，则生胀满。其一切诸证，皆缘土败而木贼也。</p>
<p>苓蔻人参汤</p>
<p>人参<em>二钱</em>甘草<em>二钱</em>白术<em>三钱</em>干姜<em>三钱</em>茯苓<em>三钱</em>肉蔻<em>一钱，煨，研</em>桂枝<em>三钱</em></p>
<p><em>煎大半杯，温服。</em></p>
<p>大便寒滑不收，小便热涩不利，加石脂以固大肠，粳米以通水道。</p>
<p>泄利缘肠胃寒滑，法以仲景理中为主，而加茯苓燥土，肉蔻敛肠，桂枝疏木，泄利自止。若滑泄不禁，则用桃花汤，干姜温其湿寒，石脂固其滑脱，粳米益其中气而通水道，无有不愈也。</p>
<p>泄利之原，率因脾肾寒湿，法宜温燥。间有木郁而生风热者，投以温燥，泄利愈加。然乙木虽为风热，而己土则是湿寒，宜清润其肝而温燥其脾。仲景乌梅丸方，连、柏与椒、姜、桂、附并用，治蛔厥而兼久利，最善之方也。</p>
<p>《伤寒》：太陽与少陽合病，自下利者，与黄芩汤。若呕者，与黄芩半夏生姜汤。以少陽甲木从相火化气，其经本随陽明下降，甲木不降，上逆而克戊土，戊土壅遏，水谷盛满莫容，于是吐利皆作。胆胃郁迫，相火升炎而生燥热。此黄芩汤证也。</p>
<p>《伤寒》：厥陰之为病，消渴，气上冲心，心中疼热，饥而不欲食，食则吐蛔，下之利不止。缘厥陰之经，木郁风动，津液耗损，故见消渴。风木郁冲，故心中疼热。下泄脾陽，乙木愈郁，己土被贼，故下利不止。此乌梅丸证也。</p>
<p>少陽之利，但有上热，故第用芩、芍以清胆火；厥陰之利，兼有下寒，故以连、柏清上，而并以姜、附温下。此虽伤寒之病，而亦杂证所时有，凡泄利之不受温燥者，皆此证也。杂证湿寒者多，燥热者少，千百之中，偶尔见之，不得与伤寒少陽之利同法治也。</p>
<p>泄利之家，肝脾下陷，则肺胃必上逆。胃逆不能降摄甲木，肺逆不能收敛相火，相火上炎，多生上热。久泄不已，相火郁升，往往喉舌生疮。疮愈则利作，利止则疮发。口疮者，胆胃之逆甚，下利者，肝脾之陷剧也，迭为盛衰，累年不愈。是宜温燥水土，驱其湿寒，下利既瘳，口疮亦平。庸工见其口疮而清上热，则脾陽益泄，利愈加而疮愈增矣。</p>

<p>痢疾根原</p>
<p>痢疾者，庚金乙木之郁陷也。金主气而木主血，金生于土，木生于水，水温土燥，则金融而气调，木荣而血畅。水寒土湿，不能升庚金而达乙木，则金木俱陷。</p>
<p>魄门者，肾之所司，而陽明燥金之府也。金性敛而木性泄，其出而不至于遗矢者，庚金敛之也；其藏而不至于闭结者，乙木泄之也。湿土与金木俱陷，则金愈郁而愈欲敛，木愈郁而愈欲泄。金愈欲敛，故气滞而不通，木愈欲泄，故血脱而不藏。</p>
<p>木气疏泄，而金强敛之，隧路梗阻，传送艰难，是以便数而不利。金气凝涩，而木强泄之，滞气缠绵，逼迫而下，血液脂膏，剥蚀摧伤，是以肠胃痛切，脓血不止。其滑白而晶莹者，金色之下泄，其后重而腥秽者，金气之脱陷也。久而膏血伤残，脏腑溃败，则绝命而死矣。</p>
<p>此其病湿寒为本，而湿热为标。病在少陰，则始终皆寒，病在厥陰，则中变为热。故仲景于少陰脓血，用桃花汤，于厥陰下重，用白头翁汤。缘水病则生寒，木病则生热，而寒热之原，总归于太陰之湿。盖土湿而水侮之，则郁而为湿寒，土湿而木克之，则郁而为湿热之故也。</p>
<p>桂枝苁蓉汤</p>
<p>甘草<em>二钱</em>桂枝<em>三钱</em>芍药<em>三钱</em>丹皮<em>三钱</em>茯苓<em>三钱</em>泽泻<em>三钱</em>橘皮<em>三钱</em>肉苁蓉<em>三钱</em></p>
<p><em>煎大半杯，温服。</em></p>
<p>湿寒加干姜，湿热加黄芩，后重加升麻。</p>
<p>痢家肝脾湿陷，脂血郁腐，法当燥湿疏木，而以苁蓉滋肝滑肠，尽行腐瘀为善。若结涩难下，须用重剂苁蓉，荡涤陈宿，使滞开痢止，然后调其肝脾。其脾肾寒湿，则用桃花汤温燥己土。其木郁生热，则用白头翁凉泻肝脾，湿热自当应药而瘳也。</p>

<p>淋沥根原</p>
<p>淋沥者，乙木之陷于壬水也。膀胱为太陽寒水之府，少陽相火随太陽而下行，络膀胱而约下焦，实则闭癃，虚则遗溺。相火在下，逢水则藏，遇木则泄。癸水藏之，故泄而不至于遗溺；乙木泄之，故藏而不至于闭癃，此水道所以调也。</p>
<p>水之能藏，赖戊土之降，降则气聚也；木之能泄，赖己土之升，升则气达也。胃逆而水不能藏，是以遗溺；脾陷而木不能泄，是以闭癃。淋者，藏不能藏，既病遗溺，泄不能泄，又苦闭癃。</p>
<p>水欲藏而木泄之，故频数而不收；木欲泄而水藏之，故梗涩而不利。木欲泄而不能泄，则溲溺不通；水欲藏而不能藏，则精血不秘。缘木不能泄，生气幽郁而为热，溲溺所以结涩；水不能藏，陽根泄露而生寒，精血所以流溢。</p>
<p>而其寒热之机，悉由于太陰之湿。湿则土陷而木遏，疏泄不行，淋痢皆作。淋痢一理，悉由木陷，乙木后郁于谷道则为痢，前郁于水府则为淋。其法总宜燥土疏木，土燥而木达，则疏泄之令畅矣。</p>
<p>桂枝苓泽汤</p>
<p>茯苓<em>三钱</em>泽泻<em>三钱</em>甘草<em>三钱，生</em>桂枝<em>三钱</em>芍药<em>三钱</em></p>
<p><em>煎大半杯，热服。</em></p>
<p>肝燥发渴，加阿胶。</p>
<p>脾为湿土，凡病则湿，肝为风木，凡病则燥。淋家土湿脾陷，抑遏乙木发生之气，疏泄不畅，故病淋涩。木郁风动，津液耗损，必生消渴。其脾土全是湿邪，而其肝木则属风燥。血藏于肝，风动则血消，此木燥之原也。苓、泽、甘草，培土而泻湿，桂枝、芍药，疏木而清风，此是定法。土愈湿则木愈燥，若风木枯燥之至，芍药不能清润，必用阿胶。仲景猪苓汤善利小便，茯苓、猪苓、泽泻、滑石，利水而泻湿，阿胶清风而润燥也。</p>
<p>水性蛰藏，木性疏泄。乙木生于癸水，相火封藏，癸水温暖，温气左升，则化乙木。生气畅茂，乙木发达，疏泄之令既遂，则水道清通而相火必秘。土陷木遏，疏泄不遂，而愈欲疏泄，则相火泄露而膀胱热涩。膀胱之热涩者，风木相火之双陷于膀胱也。足少陽甲木化气于相火，与手少陽三焦并温水藏。手少陽之相火泄，则下陷于膀胱而病淋；足少陽之相火泄，则上逆于胸膈而病消。其原总由于乙木之郁也。膀胱热涩之极者，加栀子、黄柏，以清三焦之陷，则水府清矣。</p>
<p>乙木之温，生化君火，木郁陽陷，温气抑遏，合之膀胱沦陷之相火，故生下热。然热在肝与膀胱，而脾则是湿，肾则是寒。寒水侮土，移于脾宫，则脾不但湿，而亦且病寒。其肝与膀胱之热，不得不清，而脾土湿寒，则宜温燥，是宜并用干姜，以温己土。若过清肝热，而败脾陽，则木火增其陷泄，膀胱热涩，永无止期矣。惟温肾之药，不宜早用，恐助膀胱之热。若膀胱热退，则宜附子暖水，以补肝木发生之根也。</p>
<p>肾主藏精，肝主藏血，木欲疏泄，而水莫蛰藏，则精血皆下。其精液流溢，宜薯蓣、山茱以敛之。其血块注泄，宜丹皮、桃仁以行之。</p>
<p>淋家或下沙石，或下白物。砂石者，膀胱热癃，溲溺煎熬所结。水曰润下，润下作咸，溲溺之咸者，水之润下而成也。百川下流，则归于海，海水熬炼，则结盐块。膀胱即人身之海，沙石即海水之盐也。</p>
<p>白物者，脾肺湿婬所化。湿旺津凝，则生痰涎，在脾则克其所胜，在肺则传其所生，皆入膀胱。膀胱湿盛，而下无泄窍，湿气婬泆，化为带浊。白物粘联，成块而下，即带浊之凝聚者也。与脾肺生痰，其理相同。淋家下见白物，上必多痰。泻湿宜重用苓、泽，若其痰多，用仲景小半夏加茯苓、橘皮以泻之。</p>
<p>女子带浊崩漏，与男子白浊血淋同理，皆湿旺木郁之证。内伤百病，大率由于土湿，往往兼病淋涩，而鼓胀、噎膈、消渴、黄疸之家更甚。是缘陽虚土败，金木双郁。燥土温中，辅以清金疏木之品，淋涩自开。庸工见其下热，乃以大黄，益败脾陽，谬妄极矣！淋家下热之至，但有栀子、黄柏证，无有大黄、芒硝证，其热不在脾胃也。</p>
<p>一切带浊、崩漏、鼓胀、黄疸，凡是小便淋涩，悉宜熏法。用土茯苓、茵陈蒿、栀子、泽泻、桂枝，研末布包，热熨小腹，外以手炉烘之，热气透彻，小便即行，最妙之法。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119882.html' class='pagedaohang'>【上一篇】<i>:卷七杂病解下</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119880.html' class='pagedaohang'>【下一篇】<i>：卷五杂病解上</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>