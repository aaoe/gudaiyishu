<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷四劳伤解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷四劳伤解</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119884.html' class='pagedaohang'>【上一篇】<i>:卷五杂病解上</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119882.html' class='pagedaohang'>【下一篇】<i>：卷三脉法解</i></a></span>
</ul>
<div class="articleContent" id="articleContent"> <p>
<p>卷四劳伤解</p>

<p>简介</p>
<p>人不能有生而无死，而死多不尽其年。外有伐性之斧，内有腐肠之药，重以万念纷驰，百感忧劳，往往未壮而衰，未老而病。顾保炼不谨，既失之东隅，而医药无差，冀挽之桑榆。</p>
<p>古圣不作，医法中乖，贵陰贱陽，反经背道，轻则饮药而病加，重乃逢医而人废。金将军且将玉碎，石学士未必瓦全。叹竖子之侵陵，痛鬼伯之催促，书穷烛灭，百慨俱集，作劳伤解。</p>
<p>-------</p>

<p>中气</p>
<p>脾为己土，以太陰而主升；胃为戊土，以陽明而主降。升降之权，则在陰陽之交，是谓中气。胃主受盛，脾主消化，中气旺则胃降而善纳，脾升而善磨，水谷腐熟，精气滋生，所以无病。脾升则肾肝亦升，故水木不郁；胃降则心肺亦降，故金火不滞。火降则水不下寒，水升则火不上热。平人下温而上清者，以中气之善运也。</p>
<p>中气衰则升降窒，肾水下寒而精病，心火上炎而神病，肝木左郁而血病，肺金右滞而气病。神病则惊怯而不宁，精病则遗泄而不秘，血病则凝瘀而不流，气病则痞塞而不宣。四维之病，悉因于中气。中气者，和济水火之机，升降金木之轴，道家谓之黄婆。婴儿姹女之交，非媒不得，其义精矣。医书不解，滋陰泻火，伐削中气，故病不皆死，而药不一生。盖足太陰脾以湿土主令，足陽明胃从燥金化气，是以陽明之燥，不敌太陰之湿。及其病也，胃陽衰而脾陰旺，十人之中，湿居八九而不止也。</p>
<p>胃主降浊，脾主升清，湿则中气不运，升降反作，清陽下陷，浊陰上逆，人之衰老病死，莫不由此。以故医家之药，首在中气。中气在二土之交，土生于火而火死于水，火盛则土燥，水盛则土湿。泻水补火，扶陽抑陰，使中气轮转，清浊复位，却病延年之法，莫妙于此矣。</p>
<p>黄芽汤</p>
<p>人参<em>三钱</em>甘草<em>二钱，炙</em>茯苓<em>二钱</em>干姜<em>二钱</em></p>
<p>煎大半杯，温服。</p>
<p>中气之治，崇陽补火，则宜参、姜，培土泻水，则宜甘、苓。其有心火上炎，慌悸烦乱，则加黄连、白芍以清心。肾水下寒，遗泄滑溏，则加附子、川椒以温肾。肝血左郁，凝涩不行，则加桂枝、丹皮以舒肝。肺气右滞，痞闷不通，则加陈皮、杏仁以理肺。</p>
<p>四维之病，另有专方，此四维之根本也。</p>

<p>陰陽</p>
<p>中气升降，是生陰陽，陰陽二气，上下回周。陰位于下，而下自左升，则为清陽；陽位于上，而上自右降，则为浊陰。清陽生发于木火，则不至于下陷；浊陰收藏于金水，则不至于上逆。清气之不陷者，陽嘘于上也；浊气之不逆者，陰吸于下也。浊气不逆，则陽降而化陰，陽根下潜而不上飞；清气不陷，则陰升而化陽，陰根上秘而不下走。彼此互根，上下环抱，是曰平人。而清气之左升，赖乎陰中之陽生，陽生则浮动而亲上，权在己土；浊陰之右降，赖乎陽中之陰生，陰生则沉静而亲下，权在戊土。戊己升降，全凭中气，中气一败，则己土不升而清陽下陷，戊土不降而浊气上逆，此陰虚、陽虚所由来也。</p>

<p>陰虚</p>
<p>陰盛于下而生于上，火中之液，是曰陰根。陰液滋息，爰生金水。陰性沉静，其根一生，则沉静而亲下者，性也，是以金收而水藏。而金水之收藏，全赖胃土之降，胃土右降，金收于西而水藏于北，陽气蛰封，此木火生长之根本也。</p>
<p>胃土不降，金水失收藏之政，君相二火泄露而升炎，心液消耗，则上热而病陰虚。</p>
<p>人知其金水之亏，而不知其胃土之弱。胃以陽体而含陰魄，旺则气化而陰生。以气统于肺而实化于胃，肺气清降而产陰精，即胃土之右转而变化者也。是宜降肺胃助收藏，未可徒滋心液也。</p>
<p>地魄汤</p>
<p>甘草<em>二钱，炙</em>半夏<em>三钱，制</em>麦冬<em>三钱，去心</em>芍药<em>三钱</em>五味子<em>一钱，研</em>元参<em>三钱</em>牡蛎<em>三钱，煅，研</em></p>
<p>煎大半杯，温服。</p>
<p>水为陰，而陰生于肺胃，胃逆而肺金不敛，君相升泄，则心液消亡，而陰无生化之原。麦冬、芍药，双清君相之火，半夏、五味，降摄肺胃之逆，元参清金而益水，牡蛎敛神而藏精。</p>
<p>若热伤肺气，不能化水，则用人参、黄芪，益气生水，以培陰精之原。此补陰之法也。</p>

<p>陽虚</p>
<p>陽盛于上而生于下，水中之气，是曰陽根。陽气长养，爰生木火。陽性浮动，其根一生，则浮动而亲上者，性也，是以木生而火长。而木火之生长，全赖脾土之升，脾土左升，木生于东而火长于南，纯陽之位，陰气萌滋，此金水收藏之根本也。</p>
<p>脾土不升，木火失生长之政，一陽沦陷，肾气澌亡，则下寒而病陽虚。</p>
<p>人知其木火之衰，而不知其脾土之弱。脾以陰体而抱陽魂，旺则血生而神化。以血藏于肝而实生于脾，肝血温升而化陽神，即脾土之左旋而变化者也。是宜升肝脾以助生长，不止徒温肾气也。</p>
<p>天魂汤</p>
<p>甘草<em>二钱</em>桂枝<em>三钱</em>茯苓<em>三钱</em>干姜<em>三钱</em>人参<em>三钱</em>附子<em>三钱</em></p>
<p>煎大半杯，温服。</p>
<p>火为陽，而陽升于肝脾，脾陷而肝木不生，温气颓败，则陽无生化之原。脾陷之根，因于土湿，土湿之由，原于水寒。甘草、茯苓，培土而泻湿，干姜、附子，暖脾而温肾，人参、桂枝，达木而扶陽。</p>
<p>若肝血虚弱，不能生火，则用归、地、首乌，以培陽神之原。以火清则神发，血者，神魂之母也。</p>
<p>夫纯陽则仙，纯陰则鬼。陽盛则壮，陰盛则病。病于陰虚者，千百之一，病于陽虚者，尽人皆是也。后世医术乖讹，乃开滋陰之门，率以陽虚之人，而投补陰之药，祸流今古，甚可恨也。</p>

<p>陰脱</p>
<p>陽自右降，降于坎府，而化浊陰，则又含陽气，是谓陽根。陽性温和而升散，陰气左升而不陷者，有此坎陽以辟之也。其升散之权，全在于脾，脾气不升，则精血驰走而陰脱。</p>
<p>二十难曰：脱陰者，目盲。目者，陽神所发。陽根于坎，坎水，陰也，而中抱陽气，坎陽温升，而生肝木。肝藏血而含魂，魂即血中温气之渐灵者。温化而为热，则魂化而为神。陽神发露，上开双窍，而为两目，目乃陽神之所出入而游行也。陰脱者，陽根澌败，精血失藏，魂神不能发露，是以目盲。</p>
<p>凡人之清旦目盲者，是其陰气亡脱，定主死期不远。名为脱陰，而实以陽根之败。《素问》所谓目受血而能视者，亦是此理。后人不解经义，眼科书数千百部，悉以滋陰凉血，泻火伐陽，败其神明，以致眼病之家，逢医则盲。医理玄奥，非上智不解，乃以俗腐庸妄之徒，无知造孽，以祸生灵，可恨极矣！</p>
<p>乌肝汤</p>
<p>甘草<em>二钱</em>人参<em>三钱</em>茯苓<em>三钱</em>干姜<em>三钱</em>附子<em>三钱，炮</em>首乌<em>三钱，蒸</em>芍药<em>三钱</em>桂枝<em>三钱</em></p>
<p>煎大半杯，温服。</p>

<p>陽脱</p>
<p>陰自左升，升于离位而化清陽，则又含陰精，是谓陰根。陰性清肃而降敛，陽气右降而不逆者，有此离陰以翕之也。其降敛之机，全在于胃，胃气不降，则神气飞腾而陽脱。</p>
<p>二十难曰：脱陽者，见鬼。仙为纯陽，鬼为纯陰，人居陰陽之半，仙鬼之交。陽脱则人将为鬼，同气相感，是以见之。凡人之白昼见鬼者，是其陽气亡脱，亦将续登鬼录矣。</p>
<p>兔髓汤</p>
<p>甘草<em>二钱</em>人参<em>三钱</em>五味<em>一钱</em>半夏<em>三钱</em>龙骨<em>二钱，煅，研</em>牡蛎<em>三钱，煅，研</em>元参<em>三钱</em>附子<em>三钱</em></p>
<p>煎大半杯，温服。</p>
<p>陽脱则白日见鬼，陰脱则清旦目盲。陰陽既脱，无方可医。于其将脱之前，当见机而预防也。</p>

<p>精神</p>
<p>神胎于魂而发于心，而实根于坎陽；精孕于魄而藏于肾，而实根于离陰。陰根上抱，是以神发而不飞扬；陽根下蛰，是以精藏而不驰走。陽神发达，恃木火之生长，而究赖太陰之升；陰精闭蛰，资金水之收藏，而终籍陽明之降。太陰陽明，所以降金水以吸陽神，升木火以嘘陰精者也。</p>
<p>陽明不降，则火金浮升，而神飘于上；太陰不升，则水木沉陷，而精遗于下。盖陽中有陰，则神清而善发；陰中有陽，则精温而能藏。脾陷则精不交神，胃逆则神不交精。陽神飞荡，故生惊悸，陰精驰走，故病遗泄。</p>
<p>陰升陽降，权在中气。中气衰败，升降失职，金水废其收藏，木火郁其生长，此精神所以分离而病作也。培养中气，降肺胃以助金水之收藏，升肝脾以益木火之生长，则精秘而神安矣。</p>

<p>神惊</p>
<p>神发于心而交于肾，则神清而不摇。神不交精，是生惊悸，其原由于胆胃之不降。</p>
<p>乙木上行，而生君火，甲木下行，而化相火。升则为君而降则为相，虽异体而殊名，实一本而同原也。相火之降，赖乎胃土，胃气右转，陽随土蛰，相火下根，是以胆壮而神谧。相火即君火之佐，相火下秘，则君火根深而不飞动，是以心定而神安。</p>
<p>胃土不降，相火失根，虚浮惊怯，神宇不宁。缘君相同气，臣败而君危，故魂摇而神荡也。陽神秘藏，则甘寝而善记，陽泄而不藏，故善忘而不寐也。</p>
<p>胃土之不降，由于脾土之湿。足陽明化气于燥金，性清降而收敛，金收而水藏之，故陽蛰于坎府。湿则胃土上郁，收令不行，故火泄而陽飞也。</p>
<p>火炎于上，肾水沉寒，陰凝气结，久而弥坚，历年增长，状如怀子，是谓奔豚。奔豚者，肾肝之陰气聚而不散者也。水寒木枯，郁而生风，摇撼不已，则心下悸动。悸见脐下，则根本振摇，奔豚发矣。奔豚上腾，侮土陵心，发作欲死，最为剧证。数年之后，渐而火败土崩，则人死矣。</p>
<p>大凡脾肾寒湿，无不有惊悸之证，惊悸不愈，必生奔豚积块。此皆中气亏损，陰盛陽虚之病也。庸工不解，以为心血不足，乃以归脾、补心之方，清凉滋润，助陰伐陽，百不一生，最可伤也。</p>
<p>少陽相火，其性甚烈，而惊悸之家，则陽败而火熄，非少陽之旺也。其相火极旺，如小建中、炙甘草两证，乃少陽伤寒将传陽明，故以芍药、生地，泻胆胃之燥热，内伤中此证颇少也。</p>
<p>金鼎汤</p>
<p>甘草<em>二钱</em>茯苓<em>三钱</em>半夏<em>三钱</em>桂枝<em>三钱</em>芍药<em>三钱</em>龙骨<em>二钱</em>牡蛎<em>三钱</em></p>
<p>煎大半杯，温服。</p>
<p>惊悸之证，土湿胃逆，相火不藏，应用茯苓去湿，半夏降胃，桂枝达肝，芍药敛胆，龙骨、牡蛎，藏精聚神，以蛰陽根。陽降根深，则魂谧神安，惊悸不作矣。</p>
<p>其上热者，倍芍药以清胆火。下寒者，加附子以温肾水。</p>
<p>若病重年深，奔豚凝结，少腹气块，坚硬澌寒，此陰邪已盛，缓用附子。当</p>
<p>燥土去湿，调其脾胃，后以温燥之药，熬膏贴之。详具奔豚证中。</p>

<p>精遗</p>
<p>精藏于肾而交于心，则精温而不走。精不交神，乃病遗泄，其原由于肝脾之不升。</p>
<p>丙火下行而化壬水，癸水上行而化丁火。壬水主藏，陽归地下者，壬水之蛰藏也。壬水非寒则不藏，陰陽之性，热则发扬而寒则凝闭，自然之理。壬水蛰藏，陽秘于内，则癸水温暖。温气左升，是生乙木。升而不已，积温成热，是谓丁火。水之生木而化火者，以其温也。木火生长，陽气发达，陰精和煦，故不陷流。</p>
<p>壬水失藏，则陽泄而肾寒。水寒不能生木，木气下郁，则生疏泄。木以疏泄为性，愈郁则愈欲泄，以其生意不遂，时欲发舒之故也。遇夜半陽生，木郁欲动，则梦交接。木能疏泄而水不蛰藏，是以流溢不止也。甚有木郁而生下热，宗筋常举，精液时流。庸工以为相火之旺，用知母、黄柏泻之，是益其癸水之寒，而增其乙木之陷也。</p>
<p>乙木之升，权在己土。木生于水而实长于土，土运则木达。以脾陽升布，寒去温回，冰泮春生，百卉荣华故也。盖戊土西降，则化辛金，北行则化癸水；己土东升，则化乙木，南行则化丁火。金水之收藏，实胃陰之右转；木火之生长，即脾陽之左旋也。土湿陽衰，生气不达，是以木陷而不升。</p>
<p>人知壬水之失藏，而不知乙木之不生，知乙木之不生，而不知己土之弗运，乃以清凉固涩之品，败其脾陽而遏其生气，病随药增，愈难挽矣。</p>
<p>玉池汤</p>
<p>甘草<em>二钱</em>茯苓<em>三钱</em>桂枝<em>三钱</em>芍药<em>三钱</em>龙骨<em>二钱</em>牡蛎<em>三钱</em>附子<em>三钱</em>砂仁<em>一钱，炒，研，去皮</em></p>
<p>煎大半杯，温服。</p>
<p>遗精之证，肾寒脾湿，木郁风动。甘草、茯苓，培土泻湿，桂枝、芍药，疏木清风，附子、砂仁，暖水行郁，龙骨、牡蛎，藏精敛神。水土暖燥，木气升达，风静郁消，遗泄自止。</p>
<p>其湿旺木郁而生下热，倍茯苓、白芍，加泽泻、丹皮，泻脾湿而清肝热，不可谬用清凉滋润，败其脾肾之陽。盖肾精遗失，泄其陽根，久而温气亡脱，水愈寒而土愈湿。火土双亏，中气必败。未有失精之家，陰虚而生燥热者。其木郁下热，脾陽未亏，清其肝火，不至为害。若脾陽已亏，误用清润，则土败而人亡矣。仲景《金匮》亡血失精之意，后人一丝不解也。</p>
<p>灵雪丹</p>
<p>甘草薄荷甘遂朝脑陽起石紫苏叶<em>各三钱</em></p>
<p>共研，碗盛，纸糊口，细锥纸上密刺小孔。另用碟覆碗上，碗边宽余半指，黑豆面固济。砂锅底铺粗砂，加水。坐碗砂上，出水一寸。炭火煮五香，水耗，常添热水。水冷取出，入麝香少许，研细。蟾酥少许，人乳浸化。葱涕，官粉，炼蜜为丸，绿豆大，磁瓶封收。</p>
<p>津水研半丸，掌上涂玉麈头。约一两时，麈顶苏麻，便是药力透彻。秘精不泄，甚有良功。</p>
<p>若遗泄不止，势在危急，先炼此药，封之日落，研涂。一夜不走，肾精保固，徐用汤丸。</p>

<p>气血</p>
<p>气统于肺，血藏于肝，而总化于中气。胃陽右转而化气，气降则精生，陰化于陽也；脾陰左旋而生血，血升则神化，陽生于陰也。精未结而魄先凝，故魄舍于肺，气魄者，肾精之始基也；神未发而魂先见，故魂舍于肝，血魂者，心神之初气也。</p>
<p>气，陽也，而含陰魄，是以清凉而降敛；血，陰也，而吐陽魂，是以温暖而升发。及其魂升而神化，则又降而为气，魄降而精生，则又升而为血。盖精血温升，则蒸腾而化神气，神气清降，则洒陈而化精血。精血神气，实一物也，悉由于中气之变化耳。</p>
<p>火金上热，则神气飞扬而不守；水木下寒，则精血泄溢而莫藏。故补养神气，则宜清凉，而滋益精血，则宜温暖。</p>
<p>气秉辛金清凉之性，清则调畅，热则郁蒸，畅则冲虚，郁则滞塞，滞塞而不降，故病上逆。血秉乙木温暖之性，温则流行，寒则凝瘀，行则鲜明，瘀则腐败，腐败而不升，故病下陷。</p>
<p>气滞之家，胸膈胀满，痰嗽喘逆，半缘上中之虚热；血瘀之人，紫黑成块，杯碗倾泄，多因中下之虚寒。下寒则肺气之降于肝部者，亦遂陷泄而不升；上热则肝血之升于肺家者，亦遂逆流而不降。此气血致病之原也。</p>

<p>气滞</p>
<p>肺主藏气，凡脏腑经络之气，皆肺家之所播宣也。气以清降为性，以心火右转，则化肺气，肺气方化，而已胎陰魄，故其性清肃而降敛。实则顺降，虚则逆升，降则冲虚，升则窒塞。</p>
<p>君相之火，下根癸水，肺气敛之也。肺气上逆，收令不行，君相升泄，而刑辛金，则生上热。凡痞闷嗳喘，吐衄痰嗽之证，皆缘肺气不降。而肺气不降之原，则在于胃，胃土逆升，浊气填塞，故肺无下降之路。</p>
<p>肺胃不降，君相升炎，火不根水，必生下寒。气滞之证，其上宜凉，其下宜暖，凉则金收，暖则水藏。清肺热而降胃逆，固是定法，但不可以寒凉之剂，泻陽根而败胃气。盖胃逆之由，全因土湿，土湿则中气不运，是以陽明不降。但用清润之药，滋中湿而益下寒，则肺胃愈逆，上热弥增，无有愈期也。</p>
<p>下气汤</p>
<p>甘草<em>二钱</em>半夏<em>三钱</em>五味<em>一钱</em>茯苓<em>三钱</em>杏仁<em>三钱，炮去皮尖</em>贝母<em>二钱，去心</em>芍药<em>二钱</em>橘皮<em>二钱</em></p>
<p><em>煎大半杯，温服。</em></p>
<p>治滞在胸膈右肋者。</p>

<p>气积</p>
<p>肺藏气而性收敛，气病则积聚而不散，而肝气之积聚，较多于肺。肺气积聚，则痞塞于心胸；肝气积聚，则滞结于脐腹。</p>
<p>盖气在上焦则宜降，而既降于下，则又宜升。升者，肝之所司，以肝木主升，生气旺则气升，生气不足，故气陷而下郁也。而肝气之下郁，总由太陰之弱。以气秉金令，但能降而不能升，降而不至于下陷者，恃肝木之善达，肝木之善达者，脾土之左旋也。</p>
<p>气盛于肺胃，而虚于肝脾，故肺气可泻，而肝气不可泻。气积于胸膈右肋，宜泻肺胃以降之；气积于脐腹左胁，宜补肝脾以升之。此化积调气之法也。</p>
<p>达郁汤</p>
<p>桂枝<em>三钱</em>鳖甲<em>三钱，醋炙焦，研</em>甘草<em>二钱</em>茯苓<em>三钱</em>干姜<em>三钱</em>砂仁<em>一钱</em></p>
<p>煎大半杯，温服。</p>
<p>治积在脐腹左胁者。</p>
<p>肺胃积气，在胸膈右肋，肝脾积气，在脐腹左胁，皆中气虚败之病也。补之则愈闷，破之则愈结。盖其本益虚，其标益实，破之其本更虚，补之其标更实，是以俱不能效。善治者，肺胃之积，泻多而补少，肝脾之积，补多而泻少。半补而半行之，补不至于壅闭，行不至于削伐，正气渐旺，则积聚消磨矣。</p>

<p>血瘀</p>
<p>肝主藏血，凡脏腑经络之血，皆肝家之所灌注也。血以温升为性，缘肾水左旋，则生肝血，肝血方生，而已抱陽魂，故其性温和而升散。实则直升，虚则遏陷，升则流畅，陷则凝瘀。</p>
<p>盖血中温气，化火之本，而温气之原，则根于坎中之陽。坎陽虚亏，不能生发乙木，温气衰损，故木陷而血瘀。久而失其华鲜，是以红变而紫，紫变而黑。木主五色，凡肌肤枯槁，目眦青黑者，皆是肝血之瘀。而肝血不升之原，则在于脾，脾土滞陷，生气遏抑，故肝无上达之路。</p>
<p>肝脾不升，原因陽衰陰旺，多生下寒。而温气抑郁，火胎沦陷，往往变而为热。然热在于肝，而脾肾两家，则全是湿寒，不可专用清润。至于温气颓败，下热不作者，十之六七，未可概论也。</p>
<p>血瘀之证，其下宜温，而上宜清，温则木生，清则火长。若木郁而为热，乃变温而为清，而脾肾之药，则纯宜温燥，无有二法。以脾陷之由，全因土湿，土湿之故，全因水寒。肾寒脾湿，则中气不运，是以太陰不升。水土湿寒，中气堙郁，君相失根，半生上热。若误认陰虚，滋湿生寒，夭枉人命，百不一救也。</p>
<p>破瘀汤</p>
<p>甘草<em>二钱</em>茯苓<em>三钱</em>丹皮<em>三钱</em>桂枝<em>三钱</em>丹参<em>三钱</em>桃仁<em>三钱，炮，去皮尖</em>干姜<em>三钱</em>首乌<em>三钱，蒸</em></p>
<p>煎大半杯，温服。</p>

<p>血脱</p>
<p>肝藏血而性疏泄，血病则脱亡而不守。未脱之先，温气虚亏，凝瘀不流。瘀少则结积而不下，瘀多则注泄而莫藏。凡便溺流漓，崩漏不禁，紫黑成块，腐败不鲜者，皆陽虚而木陷，血瘀而弗容也。</p>
<p>盖木性善达，水土寒湿，生气不达，是以血瘀。木郁风动，疏泄不敛，是以血脱，而肺血之脱亡，较多于肝。肝血下脱，则遗泄于便溺；肺血上流，则吐衄于口鼻。以血在下焦则宜升，而既升于上，则又宜降。降者，肺之所司，缘肺金主收，收气盛则血降，收气不足，则血涌而上溢也。</p>
<p>而肺血之上溢，总由陽明之虚。以血秉木气，但能升而不能降，升而不至于上溢者，恃肺金之善敛。肺金之收敛者，胃土之右转也。</p>
<p>血盛于肝脾，而虚于肺胃，其脱于便溺，则由肝脾之寒，其脱于口鼻，或缘肺胃之热。而陽衰土湿，中气颓败，实为脱血之根。若专用清凉滋润，助陰伐陽，以败中气，人随药殒，百不一生。此非血病之必死，皆粗工之罪也。</p>

<p>衄血</p>
<p>肺窍于鼻，肺气降敛，则血不上溢。肺气逆行，收敛失政，是以为衄，其原因于胃土之不降。</p>
<p>《灵枢&bull;百病始生》：卒然多食饮，则肠满。起居不节，用力过度，则络脉伤。陽络伤则血外溢，血外溢则衄血。陰络伤则血内溢，血内溢则后血。衄血者，陽络之伤，则营血逆流，而卫气不能敛也。</p>
<p>肺主卫气，其性收敛，血升而不溢者，赖卫气敛之。而卫气之敛，由于肺降，降则收令行也。而肺气之降，机在胃土，胃土上壅，肺无降路，收令失政，君相升泄，肺金被刑，营血不敛，故病鼻衄。</p>
<p>而火炎金伤，不皆实热，多有中下湿寒，胃逆而火泄者。至于并无上热，而鼻衄时作，则全因土败而胃逆，未可清金而泻火也。外感伤寒之衄，亦非关火盛。缘寒伤营血，营郁而卫闭，卫气壅遏，蓄而莫容，逆循鼻窍，以泄积郁。卫气升发，故冲营血，而为衄证。衄则卫郁泄而表病解，原非火旺金刑之故也。</p>
<p>仙露汤</p>
<p>麦冬<em>三钱</em>五味<em>一钱</em>贝母<em>二钱</em>半夏<em>三钱</em>柏叶<em>三钱</em>甘草<em>二钱</em>芍药<em>三钱</em>杏仁<em>三钱</em></p>
<p>煎大半杯，温服。</p>
<p>衄血之证，火泄金刑，气伤血沸，宜清金敛肺，以回逆流。而必并降胃气，降胃必用半夏。近世误以血证为陰虚，半夏性燥，不宜血家，非通人之论也。</p>
<p>若上热非盛，而衄证时作，则全因中下湿寒，当加干姜、茯苓温燥之药。若大衄之后，气泄陽亡，厥逆寒冷，宜加参、芪、姜、附，以续微陽，清润之药，切不可用。</p>

<p>吐血</p>
<p>血敛于肺而降于胃，肺气能收，则鼻不衄，胃气善降，则口不吐。肺气莫收，经络之血，乃从鼻衄；胃气莫降，脏腑之血，因自口吐。而肺气之敛，亦因胃气之降，吐衄之证，总以降胃为主。</p>
<p>胃气不降，原于土湿，土湿之由，原于寒水之旺。水寒土湿，中气堙郁，血不流行，故凝瘀而紫黑。蓄积莫容，势必外脱。土郁而无下行之路，是以上自口出。凡呕吐瘀血，紫黑成块，皆土败陽虚，中下湿寒之证。瘀血去后，寒湿愈增，往往食减而不消，饮少而不化。一旦土崩而陽绝，则性命倾殒，故大吐瘀血之家，多至于死。</p>
<p>其血色红鲜者，则缘肺热。然始因上热，而究变中寒。以血藏于肝，而肝木生火，心火之热，即血中之温气所化。血去而血中之温气亡泄，是以大失血后，寒慄而战摇也。而其上热之时，推其中下，亦是湿寒。盖君相之火，随戊土下降，而归坎水，则上清而下暖。胃土不降，则君相升泄。非戊土之逆，而火何以升！非己土之湿，而胃何以逆！非癸水之寒，而土何以湿！胃逆火泄，升炎于上，而坎陽绝根，其肾水必寒。寒水泛滥，其脾土必湿，理自然也。</p>
<p>若夫零星咯吐，见于痰唾之中者，其证稍缓。以血去非多，则气泄有限，虽亦中下寒湿，而一时不至困败。但一遭庸手，久服清润，败其中气，则亦归死亡耳。</p>
<p>血证是虚劳大病，半死半生，十仅救五。而唐后医书，皆滋陰泻火，今古雷同，百不救一，实可哀也。</p>
<p>灵雨汤</p>
<p>甘草<em>二钱</em>人参<em>二钱</em>茯苓<em>三钱</em>半夏<em>三钱</em>干姜<em>三钱</em>柏叶<em>三钱</em>丹皮<em>三钱</em></p>
<p>煎大半杯，温服。</p>
<p>治大吐瘀血者。</p>
<p>吐血之证，中下湿寒，凝瘀上涌，用人参、甘草，补中培土，茯苓、干姜，去湿温寒，柏叶清金敛血，丹皮疏木行瘀，自是不易之法，尤当重用半夏，以降胃逆。</p>
<p>血本下行，肺胃既逆，血无下行之路，陈菀腐败，势必上涌。旧血既去，新血又瘀，逆行上窍，遂成熟路。再投清润之药，助其寒湿，中气败亡，速之死矣。若温中燥土，令其陽回湿去，复以半夏降逆，使胃气下行，瘀血既吐，鲜血自不再来。若下寒甚者，蜀椒、附子，亦当大用。</p>
<p>其零星咯吐，红鲜不凝，虽有上热，亦非实火，稍加麦冬、贝母，略清肺热。总以泻湿培土为主，不可过用苦寒也。</p>
<p>白茅汤</p>
<p>人参<em>二钱</em>甘草<em>二钱</em>茯苓<em>三钱</em>半夏<em>三钱</em>麦冬<em>三钱，去心</em>茅根<em>三钱</em>芍药<em>三钱</em>五味子<em>一钱</em></p>
<p><em>煎大半杯，温服。</em></p>
<p>治零星吐鲜血者。</p>
<p>血之零吐红鲜者，虽缘土湿胃逆，而肺家不无上热，泻湿降逆之中，自宜加清肺之药。若相火极旺，则加黄芩而倍芍药。仲景三黄泻心汤，是治相火之极旺者。但此等颇少，未易轻用。若上热不敌下寒之剧，当大温水土，清润诸法，切不可用也。</p>

<p>便血</p>
<p>血生于脾，藏于肝，肝脾陽旺，血温而升，故不下泄。水寒土湿，脾陷木郁，风动而行疏泄之令，则后脱于大便。</p>
<p>陽气收敛，则土温而水暖，其脾湿而肾寒者，庚金之收令不行也。后世以为肠风而用清润，脾陽愈败而愈陷，无有止期也。</p>
<p>其肝脾陽败，紫黑瘀腐，当补火燥土以回残陽，暖血温肝而升郁陷。若痔漏、脱肛之治，亦依此法通之。</p>
<p>桂枝黄土汤</p>
<p>甘草<em>二钱</em>白术<em>三钱</em>附子<em>三钱</em>阿胶<em>三钱</em>地黄<em>三钱</em>黄芩<em>二钱</em>桂枝<em>二钱</em>灶中黄土<em>三钱</em></p>
<p><em>煎大半杯，温服。</em></p>
<p>便血之证，亦因水土寒湿，木郁风动之故。仲景黄土汤，术、甘、附子，培土温寒，胶、地、黄芩，清风泻火，相火。黄土燥湿扶脾，法莫善矣。此加桂枝，以达木郁，亦甚精密。</p>

<p>溺血</p>
<p>水寒土湿，脾陷木郁，风动而行疏泄，谷道不收，则后泄于大肠，水道不敛，则前淋于小便。</p>
<p>陽气蛰藏，则土温而水暖，其脾湿而肾寒者，壬水之藏令不行也。水性蛰藏，木性疏泄，水欲藏而不能藏，是以流漓而不止；木欲泄而不能泄，是以梗涩而不利。缘木愈郁则愈欲泄，愈欲泄则愈郁，郁生下热，小便赤数。虽火盛之极，而实以脾肾之陽虚。</p>
<p>泻湿燥土，升木达郁，自是主法。寒者温之，热者清之。然热在乙木，不在脾土，在肝则宜清凉，至于脾家，但宜温燥，虽肝热极盛，不可泻其脾土也。</p>
<p>宁波汤</p>
<p>甘草<em>二钱</em>桂枝<em>三钱</em>芍药<em>三钱</em>阿胶<em>三钱</em>茯苓<em>三钱</em>泽泻<em>三钱</em>栀子<em>三钱</em>发灰<em>三钱，猪脂煎，研</em></p>
<p><em>煎大半杯，温服。</em></p>
<p>溺血与便血同理，而木郁较甚，故梗涩痛楚。苓、泽、甘草，培土泻湿，桂枝、芍药，达木清风，阿胶、发灰，滋肝行瘀，栀子利水泻热。膀胱之热。</p>
<p>若瘀血紫黑，累块坚阻，加丹皮、桃仁之类行之，此定法也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119884.html' class='pagedaohang'>【上一篇】<i>:卷五杂病解上</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119882.html' class='pagedaohang'>【下一篇】<i>：卷三脉法解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>