<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷七杂病解下</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷七杂病解下</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119881.html' class='pagedaohang'>【上一篇】<i>:卷八七窍解</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119879.html' class='pagedaohang'>【下一篇】<i>：卷六杂病解中</i></a></span>
</ul>
<div class="articleContent" id="articleContent"> <p>
<p>卷七杂病解下</p>

<p>中风根原</p>
<p>中风者，土湿陽衰，四肢失秉而外感风邪者也。四肢者，诸陽之本，营卫之所起止，而追其根原，实秉气于脾胃。脾土左旋，水升而化血，胃土右转，火降而化气。血藏于肝，气统于肺，而行于经络，则曰营卫。四肢之轻健而柔和者，营卫之滋荣，而即脾胃之灌注也。</p>
<p>陽亏土湿，中气不能四达，四肢经络，凝涩不运，卫气阻梗，则生麻木。麻木者，肺气之郁，肺主皮毛，卫气郁遏，不能煦濡皮毛，故皮肤枯槁而顽废也。诸筋者，司于肝而会于节，土湿木郁，风动血耗，筋脉结涩，故肢节枯硬。一日七情郁伤，八风感袭，闭其皮毛而郁其经藏，经络之燥盛，则筋脉急挛，肢节拳缩，屈而不伸，痹而不仁也；脏腑之湿盛，则化生败浊，堵塞清道，神迷言拙，顽昧不灵也。人身之气，愈郁则愈盛，皮毛被感，孔窍不开，郁其筋节之燥，故成瘫痪，郁其心肺之湿，故作痴瘖。</p>
<p>脏腑者，肢节之根本，肢节者，脏腑之枝叶。根本既拔，枝叶必瘁，非尽关风邪之为害也。风者，百病之长，变无常态，实以病家本气之不一，因人而变，而风未尝变。风无刻而不扬，人有时而病作，风同而人异也。此与外感风伤卫气之风，原无悬殊，粗工不解，谬分西北东南，真假是非之名，以误千古，良可伤也。</p>
<p>桂枝乌苓汤</p>
<p>桂枝<em>三钱</em>芍药<em>三钱</em>甘草<em>二钱</em>首乌<em>三钱</em>茯苓<em>三钱</em>砂仁<em>一钱</em></p>
<p><em>煎大半杯，温服。</em></p>
<p>治左半偏枯者。</p>
<p>中下寒，加干姜、附子。</p>
<p>黄芪姜苓汤</p>
<p>黄芪<em>三钱</em>人参<em>三钱</em>甘草<em>二钱</em>茯苓<em>三钱</em>半夏<em>三钱</em>生姜<em>三钱</em></p>
<p><em>煎大半杯，温服。</em></p>
<p>治右半偏枯者。</p>
<p>中下寒，加干姜、附子。病重者，黄芪，生姜可用一二两。</p>
<p>中风之证，因于土湿，土湿之故，原于水寒。寒水侮土，土败不能行气于四肢，一当七情内伤，八风外袭，则病中风。</p>
<p>肝藏血而左升，肺藏气而右降。气分偏虚，则病于右，血分偏虚，则病于左，随其所虚而病枯槁，故曰偏枯。左半偏枯，应病在足大指，足厥陰肝经行于足大指也。若手大指亦病拳曲，则是血中之气滞也。右半偏枯，应病在手大指，手太陰肺经行于手大指也。若足大指亦病拳曲，则是气中之血枯也。究之左右偏枯，足大指无不病者，以足太陰脾行足大指，太陰脾土之湿，乃左右偏枯之原也。</p>
<p>土湿则肾水必寒，其中亦有湿郁而生热者。然热在上而不在下，热在肝胆而不在脾肾。而肝胆之燥热，究不及脾肾寒湿者之多，总宜温燥水土，以达肝木之郁。风袭于表，郁其肝木，木郁风生，耗伤津血，故病挛缩。木达风息，血复筋柔，则挛缩自伸。其血枯筋燥，未尝不宜阿胶、首乌之类，要当适可而止，过用则滋湿而败脾陽，不可不慎。</p>
<p>风家肢节挛缩，莫妙于熨法。右半偏枯，用黄芪、茯苓、生姜、附子，左半偏枯，用首乌、茯苓、桂枝、附子，研末布包，热熨病处关节。药气透彻，则寒湿消散，筋脉和柔，拳曲自松。药用布巾缚住，外以火炉温之。三四次后，气味稍减，另易新者。久而经络温畅，发出臭汗一身，气息非常，胶黏如饴，则肢体活软，屈伸如意矣。</p>
<p>其神迷不清者，胃土之逆也；其舌强不语者，脾土之陷也。以胃土上逆，浊气郁蒸，化生痰涎，心窍迷塞，故昏愦不知人事；脾土下陷，筋脉紧急，牵引舌本，短缩不舒，故蹇涩不能言语。此总由湿气之盛也。仲景《金匮》：邪入于府，即不识人，邪入于藏，舌即难言者，风邪外袭，郁其脏腑之气，非风邪之内入于脏腑也。一切羌、独、艽、防驱风之法，皆庸工之妄作，切不可服！惟经藏病轻，但是鼻口偏斜，可以解表。用茯苓、桂枝、甘草、生姜、浮萍，略取微汗，偏斜即止。</p>
<p>其大便结燥，缘于风动血耗，而风动之由，则因土湿而木郁。法宜阿胶、苁蓉，清风润燥，以滑大肠。结甚者，重用苁蓉，滋其枯槁。龟板、地黄、天冬之类，滋湿伐陽，慎不可用，中气一败，则大事去矣。庸工至用大黄，可恨之极！</p>
<p>其痰涎胶塞，迷惑不清者，用葶苈散下之，痰去则神清。</p>
<p>葶苈散</p>
<p>葶苈<em>三钱</em>白芥子<em>三钱</em>甘遂<em>一钱</em></p>
<p><em>研细，每服五分。宿痰即从便下。</em></p>

<p>历节根原</p>
<p>历节者，风寒湿之邪，伤于筋骨者也。膝踝乃众水之溪壑，诸筋之节奏，寒则凝冱于溪谷之中，湿则婬泆于关节之内，故历节病焉。</p>
<p>足之三陰，起于足下，内循踝膝，而上胸中。而少厥水木之升，随乎太陰之土，土湿而不升，则水木俱陷，于是癸水之寒生，乙木之风起。肉主于脾，骨属于肾，筋司于肝，湿婬则肉伤，寒婬则骨伤，风婬则筋伤。筋骨疼痛而肌肉壅肿者，风寒湿之邪，合伤于足三陰之经也。</p>
<p>其病成则内因于主气，其病作则外因于客邪。汗孔开张，临风入水，水湿内传，风寒外闭，经热郁发，肿痛如折。虽原于客邪之侵陵，实由于主气之感召，久而壅肿卷屈，跛蹇疲癃。此亦中风之类也，而伤偏在足。盖以清邪居上，浊邪居下，寒湿，地下之浊邪，同气相感，故伤在膝踝。诸如膝风、脚气，色目非一，而究其根原，正自相同。</p>
<p>凡腿上诸病，虽或木郁而生下热，然热在经络，不在骨髓，其骨髓之中，则是湿寒，必无湿热之理。《金匮》义精而法良，当思味而会其神妙也。</p>
<p>桂枝芍药知母汤</p>
<p>桂枝<em>四钱</em>芍药<em>三钱</em>甘草<em>二钱</em>白术<em>二钱</em>附子<em>二钱</em>知母<em>四钱</em>防风<em>四钱</em>麻黄<em>二钱</em>生姜<em>五钱</em></p>
<p><em>煎大半杯，温服。</em></p>
<p>历节风证，肢节疼痛，足肿头眩，短气欲吐，身羸发热，黄汗沾衣，色如柏汁。此缘饮酒汗出，当风取凉，酒气在经，为风所闭，湿邪婬泆，伤于筋骨。湿旺土郁，汗从土化，是以色黄。其经络之中，则是湿热，其骨髓之内，则是湿寒。法宜术、甘培土，麻、桂通经，知母、芍药，泻热而清风，防风、附子，去湿而温寒。湿寒内消，湿热外除，肿痛自平。若其病剧，不能捷效，加黄芪以行经络，乌头以驱湿寒，无有不愈。一切膝风、脚气诸证，不外此法。</p>
<p>乌头用法：炮，去皮、脐，切片，焙干，蜜煎，取汁，入药汤服。</p>

<p>痉病根原</p>
<p>痉病者，汗亡津血而感风寒也。太陽之脉，自头下项，行身之背。发汗太多，伤其津血，筋脉失滋，复感风寒，筋脉挛缩，故颈项强急，头摇口噤，脊背反折也。《素问&bull;诊要经终论》：太陽之脉，其终也，戴眼，反折，瘈疭，即痉病之谓。以背膂之筋，枯硬而紧急故也。</p>
<p>太陽以寒水主令，而实化于丙火。盖陰陽之理，彼此互根，清陽左旋，则癸水上升而化君火；浊陰右转，则丙火下降而化寒水。汗亡津血，陰虚燥动，则丙火不化寒水而生上热，是以身首发热而面目皆赤也。寒水绝其上源，故小便不利。背者，胸之府，肺位于胸，壬水生化之源也。肺气清降，氤氲和洽，蒸为雨露，自太陽之经注于膀胱，则胸膈清空而不滞。太陽不降，肺气壅郁，故浊气上冲于胸膈也。太陽之经，兼统营卫，风寒伤人，营卫攸分。其发热汗出，不恶寒者，名曰柔痉，风伤卫也。其发热无汗，反恶寒者，名曰刚痉，寒伤营也。</p>
<p>病得于亡汗失血之后，固属风燥，而汗血外亡，温气脱泄，实是陽虚，滋润清凉之药，未可肆用也。</p>
<p>栝蒌桂枝汤</p>
<p>栝蒌根<em>四钱</em>桂枝<em>三钱</em>芍药<em>三钱</em>甘草<em>二钱</em>生姜<em>三钱</em>大枣<em>四枚</em></p>
<p><em>煎大半杯，热服。覆衣，饮热稀粥，取微汗。</em></p>
<p>治风伤卫气，发热汗出者。</p>
<p>葛根汤</p>
<p>葛根<em>四钱</em>麻黄<em>三钱，先煎，去沫</em>桂枝<em>二钱</em>芍药<em>二钱</em>甘草<em>二钱</em>生姜<em>三钱</em>大枣<em>四枚</em></p>
<p><em>煎大半杯，热服。覆衣，取微汗。</em></p>
<p>治寒伤营血，发热无汗者。</p>
<p>痉病是太陽证，亦有在陽明经者。若胸满口噤，卧不着席，脚挛齿齘者，胃土燥热，筋脉枯焦之故。宜重用清凉滋润之味，不可拘太陽经法。甚者，宜大承气汤，泻其胃热乃愈。</p>

<p>湿病根原</p>
<p>湿病者，太陰湿旺而感风寒也。太陰以湿土主令，肺以辛金而化湿，陽明以燥金主令，胃以戊土而化燥，燥湿相敌，是以不病。人之衰也，湿气渐长而燥气渐消，及其病也，湿盛者不止十九，燥盛者未能十一。陰易盛而陽易衰，陽盛则壮，陰盛则病，理固然也。</p>
<p>膀胱者，津液之府，气化则能出。肺气化水，渗于膀胱，故小便清长。土湿则肺气堙郁，不能化水，膀胱闭癃，湿气浸婬，因而弥漫于周身。湿为陰邪，其性亲下，虽周遍一身，无处不到，究竟膝踝关节之地，承受为多。一遇风寒感冒，闭其皮毛，通身经络之气，壅滞不行，则疼痛热烦而皮肤熏黄。湿陵上焦，则痛在头目；湿婬下部，则痛在膝踝；湿侵肝肾，则痛在腰腹。湿遍一身，上下表里，无地不疼，而关窍骨节，更为剧焉。</p>
<p>其火盛者，郁蒸而为湿热；其水盛者，婬泆而为湿寒，而总之悉本于陽虚。法当内通其膀胱，外开其汗孔，使之表里双泄也。</p>
<p>茵陈五苓散</p>
<p>白术桂枝茯苓猪苓泽泻</p>
<p><em>等分，为散，每用五钱，调茵陈蒿末一两，和匀，空腹米饮调服一汤匙，日三服。多饮热汤，取汗。</em></p>
<p>湿家日晡烦疼，以土旺午后申前，时临未支，湿邪旺盛也。若发热恶寒，是表邪闭固，加紫苏、青萍，以发其汗。</p>
<p>元滑苓甘散</p>
<p>元明粉滑石茯苓甘草</p>
<p><em>等分，为末，大麦粥汁和服一汤匙，日三服。湿从大小便去，尿黄粪黑，是其候也。</em></p>
<p>湿旺脾郁，肺壅而生上热，小便黄涩，法宜清金利水，以泻湿热。若湿邪在腹，肺气壅滞，以致头痛鼻塞，声音重浊，神气郁烦，当于发汗利水之中，加橘皮、杏仁，以泻肺气。</p>
<p>苓甘栀子茵陈汤</p>
<p>茵陈蒿<em>三钱</em>栀子<em>二钱</em>甘草<em>二钱，生</em>茯苓<em>三钱</em></p>
<p><em>煎大半杯，热服。</em></p>
<p>治小便黄涩，少腹满胀者。服此小便当利，尿如皂角汁状，其色正赤。一宿腹减，湿从小便去矣。</p>
<p>湿家腹满尿涩，是木郁而生下热，法当利水泻湿，而加栀子，以清膀胱。若湿热在脾，当加大黄、芒硝。如湿热但在肝家，而脾肾寒湿，当加干姜、附子。若膀胱无热，但用猪苓汤，利其小便可也。</p>

<p>黄疸根原</p>
<p>黄疸者，土湿而感风邪也。太陰湿土主令，以陽明戊土之燥，亦化而为太陰之湿。设使皮毛通畅，湿气婬蒸，犹得外泄。一感风邪，卫气闭阖，湿婬不得外达，脾土堙郁，遏其肝木。肝脾双陷，水谷不消，谷气瘀浊，化而为热。瘀热前行，下流膀胱，小便闭涩，水道不利。膀胱瘀热，下无泄路，熏蒸婬泆，传于周身，于是黄疸成焉。</p>
<p>其病起于湿土，而成于风木。以黄为土色，而色司于木，木邪传于湿土，则见黄色也。或伤于饮食，或伤于酒色，病因不同，总由于陽衰而土湿。湿在上者，陽郁而为湿热，湿在下者，陰郁而为湿寒。乙木下陷而陽遏陰分，亦化为湿热；甲木上逆而陰旺陽分，亦化为湿寒。视其本气之衰旺，无一定也。</p>
<p>其游溢于经络，则散之于汗孔；其停瘀于膀胱，则泄之于水道。近在胸膈，则涌吐其腐败；远在肠胃，则推荡其陈宿。酌其温凉寒热，四路涤清，则证有变状而邪无遁所，凡诸疸病，莫不应手消除也。</p>
<p><h2>谷疸</h2></p>
<p>谷入于胃，脾陽消磨，蒸其精液，化为肺气。肺气宣扬，外发皮毛而为汗，内渗膀胱而为溺。汗溺输泄，土不伤湿，而木气发达，则疸病不作。陽衰土湿，水谷消迟，谷精堙郁，不能化气，陈腐壅遏，阻滞脾土，木气遏陷，土木郁蒸，则病黄疸。</p>
<p>中气不运，升降失职，脾陷则大便滑溏，胃逆则上脘痞闷。浊气熏蒸，恶心欲吐，恶闻谷气。食则中气愈郁，头眩心烦。此当扩清其菀陈，除旧而布新也。</p>
<p><h2>酒疸</h2></p>
<p>酒醴之性，湿热之媒。其濡润之质，入于脏腑，则生下湿；辛烈之气，腾于经络，则生上热。汗溺流通，湿气下泄而热气上达，可以不病。汗溺闭塞，湿热遏瘀，乃成疸病。</p>
<p>其性嗜热饮者，则濡润之下伤差少，而辛烈之上伤颇重；其性嗜冷饮者，则辛烈之上伤有限，而湿寒之下伤为多。至于醉后发渴，凉饮茶汤，寒湿伤脾者，不可胜数，未可以湿热概论也。</p>
<p><h2>色疸</h2></p>
<p>肾主蛰藏，相火之下秘而不泄者，肾藏之也。精去则火泄而水寒，寒水泛滥，浸婬脾土，脾陽颓败，则湿动而寒生。故好色之家，久而火泄水寒，土湿陽亏，多病虚劳，必然之理也。水土寒湿，不能生长木气，乙木遏陷，则生下热。土木合邪，传于膀胱，此疸病所由生也。</p>
<p>其湿热在于肝胆，湿寒在于脾肾。人知其陰精之失亡，而不知其相火之败泄，重以滋陰助湿之品，败其脾肾微陽，是以十病九死，不可活也。</p>
<p>甘草茵陈汤</p>
<p>茵陈<em>三钱</em>栀子<em>三钱</em>大黄<em>三钱</em>甘草<em>三钱，生</em></p>
<p><em>煎大半杯，热服。</em></p>
<p>治谷疸腹满尿涩者。</p>
<p>服后小便当利，尿如皂角汁状，其色正赤。一宿腹减，黄从小便去也。</p>
<p>茵陈五苓散</p>
<p>白术桂枝猪苓茯苓泽泻</p>
<p><em>等分，为散，每用五钱，调茵陈蒿末一两，空腹米饮和服一汤匙，日三服。多饮热汤，取汗。</em></p>
<p>治日暮寒热者。</p>
<p>硝黄栀子汤</p>
<p>大黄<em>四钱</em>芒硝<em>三钱</em>栀子<em>三钱</em></p>
<p><em>煎大半杯，热服。</em></p>
<p>治汗出腹满者。</p>
<p>栀子大黄汤</p>
<p>栀子<em>三钱</em>香豉<em>三钱</em>大黄<em>三钱</em>枳实<em>三钱</em></p>
<p><em>煎一杯，热分三服。</em></p>
<p>治酒疸心中懊憹热疼，恶心欲吐者。</p>
<p>元滑苓甘散</p>
<p>元明粉滑石甘草茯苓</p>
<p><em>等分，为末，大麦粥汁和服一汤匙，日三服。</em></p>
<p>治色疸额黑身黄者。</p>
<p>服后病从大小便去，尿黄粪黑，是其候也。</p>
<p>色疸，日晡发热恶寒，膀胱急，小便利，大便黑溏，五心热，腹胀满，身黄，额黑，此水土瘀浊之证，宜泻水去湿，通其二便。仲景用硝矾散，硝石清热，矾石去湿。此变而为滑石、元明粉，亦即硝矾之意。用者酌量而通融之，不可拘泥。</p>
<p>黄疸之家，脾肾湿寒，无内热者，当用姜、附、茵陈，不可误服硝黄也。</p>

<p>暍病根原</p>
<p>暍病者，暑热而感风寒也。热则伤气，寒则伤形。《素问&bull;通评虚实论》：气盛身寒，得之伤寒，气虚身热，得之伤暑。以寒性敛闭，暑性疏泄，寒闭其形而皮毛不开，是以气盛而身寒；暑泄其气而腠理不阖，是以气虚而身热。暍病则伤于暑，而又伤于寒者也。</p>
<p>盛暑汗流，元气蒸泄，被清风而浴寒水，玄府骤闭，《素问》：玄府者，汗孔也。里热不宣，故发热恶寒，口渴齿燥，身重而疼痛，脉细而芤迟也。盖气不郁则不病，虽毒热挥汗，表里燔蒸，筋力懈惰，精神委顿，而新秋变序，暑退凉生，肺府清爽，精力如初，不遇风寒，未尝为病。及热伤于内，寒伤于外，壮火食气，而腠理忽敛，气耗而热郁，于是病作也。</p>
<p>汗之愈泄其气，则恶寒益甚。温之愈助其火，则发热倍增。下之愈亡其陽，则湿动木郁，而淋涩弥加。法当补耗散之元气，而不至于助火，清烦郁之暑热，而不至于伐陽。清金而泻热，益气而生津，无如仲景人参白虎之为善也。</p>
<p>人参白虎汤</p>
<p>石膏<em>三钱</em>知母<em>三钱</em>甘草<em>二钱</em>粳米<em>半杯</em>人参<em>三钱</em></p>
<p>米熟汤成，取大半杯，热服。</p>

<p>霍乱根原</p>
<p>霍乱者，饮食寒冷而感风寒也。夏秋饮冷食寒，水谷不消，其在上脘则为吐，其在下脘则为泄，或吐或泄，不并作也。一感风寒，皮毛闭塞，而宿物陈菀壅遏，中气盛满莫容，于是吐泄并作。</p>
<p>其吐者，胃气之上逆，其泄者，脾气之下陷。胃土之逆者，胆木之上逼也，脾土之陷者，肝木之下侵也。盖中气郁塞，脾胃不转，不能升降木气，木气郁迫，而克中宫，刑以胆木则胃逆，贼以肝木则脾陷也。肝胆主筋，水土寒湿，木气不荣，是以筋转。</p>
<p>吐泄无余，寒瘀尽去，土气渐回，陽和徐布，中气发扬，表邪自解。若其不解，外有寒热表证，宜以麻桂发之，而温以理中、四逆之辈。表寒既退，而脏腑松缓，痛泄自止。若其不能吐泄，腹痛愈死，可用大黄附子，温药下之，陈宿推荡，立刻轻安。病在火令，全属寒因，是以仲景立法，率主理中、四逆。变通理中、四逆之意，则病有尽而法无穷矣。倘泥时令而用清凉，是粗工之下者也。</p>
<p>桂苓理中汤</p>
<p>人参<em>一钱</em>茯苓<em>二钱</em>甘草<em>二钱</em>干姜<em>三钱</em>桂枝<em>三钱</em>白术<em>三钱</em>砂仁<em>二钱</em>生姜<em>三钱</em></p>
<p><em>煎大半杯，温服。</em></p>
<p>吐不止，加半夏。泄不止，加肉蔻。外有寒热表证，加麻黄。转筋痛剧，加附子、泽泻。</p>

<p>痎疟根原</p>
<p>痎疟者，陰邪闭束，郁其少陽之卫气也。人之六经，三陰在里，三陽在表，寒邪伤人，同气相感，内舍三陰。少陽之经，在二陽之内，三陰之外，内与邪遇，则相争而病作。</p>
<p>其初与邪遇，卫气郁阻，不得下行，渐积渐盛。内与陰争，陰邪被逼，外乘陽位，裹束卫气，闭藏而生外寒。卫为陰束，竭力外发，重围莫透，鼓荡不已，则生战慄。少陽甲木从相火化气，及其相火郁隆，内热大作，陰退寒消，则卫气外发而病解焉。</p>
<p>卫气昼行六经二十五周，夜行五藏二十五周。寒邪浅在六经，则昼与卫遇而日发；深在五藏，则夜与卫遇而暮发。卫气离，则病休，卫气集，则病作。缘邪束于外，则恶寒，陽郁于内，则发热。陽旺而发之速，则寒少而热多；陽虚而发之迟，则寒多而热少。陽气日盛，则其作日早；陽气日衰，则其作日晏。陽气退败，不能日与邪争，则间日乃作。</p>
<p>此以暑蒸汗泄，浴于寒水，寒入汗孔，舍于肠胃之外，经藏之间。秋伤于风，闭其腠理，卫气郁遏，外无泄路，内陷重陰之中，鼓动外发，则成疟病也。</p>
<p><h2>温疟</h2></p>
<p>先伤于寒而后中于风，先寒后热，是谓寒疟；先中于风而后伤于寒，先热后寒，是谓温疟。以冬中风邪，泄其卫气，卫愈泄而愈闭，郁为内热，又伤于寒，束其皮毛，热无出路，内藏骨髓之中。春陽发动，内热外出，而表寒闭束，欲出不能。遇盛暑毒热，或用力烦劳，气蒸汗流，热邪与汗皆出，表里如焚，及其盛极而衰，复反故位，陰气续复，是以寒生也。</p>
<p><h2>瘅疟</h2></p>
<p>其但热而不寒者，是谓瘅疟。瘅疟即温疟之重者。以其陽盛陰虚，肺火素旺，一当汗出而感风寒，卫郁热发，伤其肺气，手足如烙，烦冤欲呕。陽亢陰枯，是以但热无寒。其热内藏于心，外舍分肉之间，令人神气伤损，肌肉消铄，疟之最剧者也。</p>
<p><h2>牝疟</h2></p>
<p>其寒多而热少者，是谓牝疟。以其陰盛陽虚，卫郁不能透发，故寒多热少。盖疟病之寒，因陰邪之束闭，疟病之热，缘卫陽之郁发。其相火虚亏，郁而不发，则纯寒而无热；相火隆盛，一郁即发，则纯热而无寒。其热多者，由相火之偏胜，其寒多者，因相火之偏虚也。疟在少陽，其脉自弦，弦数者火盛则多热，弦迟者水盛则多寒，理自然耳。</p>
<p>柴胡栝蒌干姜汤</p>
<p>柴胡<em>三钱</em>黄芩<em>三钱</em>甘草<em>二钱</em>人参<em>一钱</em>生姜<em>三钱</em>大枣<em>三枚</em>干姜<em>三钱</em>栝蒌<em>三钱</em></p>
<p><em>煎大半杯，热服，覆衣。</em></p>
<p>呕加半夏。</p>
<p>治寒疟先寒后热者。</p>
<p>柴胡桂枝干姜汤</p>
<p>柴胡<em>三钱</em>甘草<em>二钱</em>人参<em>一钱</em>茯苓<em>三钱</em>桂枝<em>三钱</em>干姜<em>三钱</em></p>
<p><em>煎大半杯，热服，覆衣。</em></p>
<p>治牝疟寒多热少，或但寒不热者。</p>
<p>白虎桂枝柴胡汤</p>
<p>石膏<em>三钱</em>知母<em>三钱</em>甘草<em>二钱</em>粳米<em>半杯</em>桂枝<em>三钱</em>柴胡<em>三钱</em></p>
<p><em>煎大半杯，热服，覆衣。</em></p>
<p>治温疟先热后寒，热多寒少，或但热不寒者。</p>
<p>减味鳖甲煎丸</p>
<p>鳖甲<em>二两四钱</em>柴胡<em>一两二钱</em>黄芩<em>六钱</em>人参<em>二钱</em>半夏<em>二钱</em>甘草<em>二钱</em>桂枝<em>六钱</em>芍药<em>一两</em>丹皮<em>一两</em>桃仁<em>四钱</em>阿胶<em>六钱</em>大黄<em>六钱</em>干姜<em>六钱</em>葶苈<em>二钱</em></p>
<p><em>为末，用清酒一坛，入灶下灰一升，煮鳖甲，消化，绞汁，去渣，入诸药，煎浓，留药末，调和为丸，如梧子大，空腹服七丸，日三服。</em></p>
<p>治久疟不愈，结为癥瘕，名曰疟母。</p>

<p>伤风根原</p>
<p>伤风者，中虚而外感也。陽衰土湿，中脘不运，胃土常逆，肺金失降，胸中宗气不得四达，时时郁勃于皮毛之间。遇饮食未消，中气胀满，阻格金火沉降之路。肺金郁发，蒸泄皮毛，宗气外达，是以不病。一被风寒，闭其皮毛，肺气壅遏，不能外发，故逆循鼻窍，嚏喷而出。湿气婬蒸，清涕流溢，譬之水气蒸腾，滴而为露也。</p>
<p>水生于金，肺气上逆，无以化水，故小便不利。《素问&bull;风论》：劳风法在肺下，巨陽引精者三日，中年者五日，不精者七日，咳出青黄涕，其状如脓，大如弹丸，从口中若鼻中出，不出则伤肺，伤肺则死矣。盖膀胱之水，全是肺气所化，水利则膀胱之郁浊下泄，肺家之壅滞全消。湿去而变燥，故痰涕胶黏，色化青黄，出于口鼻，肺藏不伤也。少年陽衰未极，肺不终郁，则气降而化水，故引精于三日。中年者五日。末年陽衰，不能引精者七日。若其终不能引，久而郁热蒸腐，则肺伤而死矣。</p>
<p>太陽引精，赖乎陽明之降。中气运转，陽明右降，则肺金下达而化水尿，积郁始通。陽明不降，肺无下行之路，太陽无引精之权也。法宜泻肺而开皮毛，理中而泻湿郁。湿消而郁散，气通而水调，无余事已。</p>
<p>紫苏姜苓汤</p>
<p>苏叶<em>三钱</em>生姜<em>三钱</em>甘草<em>二钱</em>茯苓<em>三钱</em>半夏<em>三钱</em>橘皮<em>二钱</em>干姜<em>三钱</em>砂仁<em>二钱</em></p>
<p><em>煎大半杯，热服，覆衣。</em></p>

<p>齁喘根原</p>
<p>齁喘者，即伤风之重者也。其陽衰土湿，中气不运，较之伤风之家倍甚。脾土常陷，胃土常逆，水谷消迟，浊陰莫降。一遇清风感袭，闭其皮毛，中脘郁满，胃气愈逆。肺藏壅塞，表里不得通达，宗气逆冲，出于喉咙。而气阻喉闭，不得透泄，于是壅闷喘急，不可名状。此齁喘之由来也。</p>
<p>轻则但作于秋冬，是缘风邪之外束，重则兼发于夏暑，乃由湿婬之内动。湿居寒热之中，水火逼蒸，则生湿气。湿气在上，则随火而化热；湿气在下，则随水而化寒。火盛则上之湿热为多，水盛则下之湿寒斯甚。此因水火之衰旺不同，故其上下之寒热亦殊。而齁喘之家，则上焦之湿热不敌下焦之湿寒，以其陽衰而陰旺，火败而水胜也。</p>
<p>此当温中燥土，助其推迁。降戊土于坎中，使浊陰下泄于水道；升己土于离位，使清陽上达于汗孔。中气一转而清浊易位，汗溺一行而郁闷全消，则肺气清降，喘阻不作。若服清润之剂，中脘愈败，肺气更逆，是庸工之下者也。</p>
<p>紫苏姜苓汤</p>
<p>苏叶<em>三钱</em>杏仁<em>三钱</em>橘皮<em>三钱</em>半夏<em>三钱</em>茯苓<em>三钱</em>干姜<em>三钱</em>甘草<em>二钱</em>砂仁<em>二钱</em>生姜<em>三钱</em></p>
<p>煎大半杯，热服，覆衣。</p>
<p>若皮毛闭束，表邪不解，则加麻黄。若言语谵妄，内热不清，则加石膏。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/sishengxinyuan/119881.html' class='pagedaohang'>【上一篇】<i>:卷八七窍解</i></a></span><span class="tomenu"><a href="https://aaoe.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/sishengxinyuan/119879.html' class='pagedaohang'>【下一篇】<i>：卷六杂病解中</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>