<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷八七窍解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷八七窍解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119880.html' class='pagedaohang'>【上一篇】<i>:卷九疮疡解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119878.html' class='pagedaohang'>【下一篇】<i>：卷七杂病解下</i></a></span>
</ul>
<div class="articleContent" id="articleContent"> <p>卷八七窍解</p>

<p>简介</p>
<p>清陽升露，爰开七窍，精神魂魄之所发，声色臭味之所司也。先圣既没，千载如梦，扶陰抑陽，辞乔入谷，箝娥青之舌，杜仪秦之口，塞瞽旷之耳，胶离朱之目。祸流今古，痛积人神！</p>
<p>仆也，轻试老拳，道宗目眇，略婴利镞，夏侯睛伤。双睛莫莫，原非大眼将军，一目（目荒）（目荒），竟作小冠子夏。渺尔游魂，不绝如线，操觚含毫，悲愤横集，作七窍解。</p>
<p>&amp;nbsp;</p>

<p>耳目根原</p>
<p>耳目者，清陽之门户也。陰位于下，左升而化清陽，陽位于上，右降而化浊陰。浊陰降泄，则开窍于下，清陽升露，则开窍于上。莫浊于渣滓，故陰窍于二便而传粪溺；莫清于神气，故陽窍于五官而司见闻。清陽上达，则七窍空明，浊陰上逆，则五官晦塞。晦则不睹，塞则不闻，明则善视，空则善听。</p>
<p>木主五色，以血藏于肝，血华则为色也。血，陰也，而陽魂生焉，故血之内华者则为色，而魂之外光者则为视。金主五声，以气藏于肺，气发则为声也。气，陽也，而陰魄生焉，故气之外发者则为声，而魄之内涵者则为闻。</p>
<p>木火升清，清升则陽光外发而为两目；金水降浊，浊降则陽体内存而为双耳。盖神明而精暗，气虚而血实，外明乃见，内虚乃闻。木火陰体而陽用，魂中有魄，外明内暗，故能见不能闻；金水陽体而陰用，魄中有魂，内虚外实，故能闻不能见。目以用神，耳以体灵，用神则明，体灵则聪。木火之用，金水之体，皆陽也，体善存而用善发，是以聪明而神灵。</p>
<p>耳聋者善视，陽体已败，故神于用；目瞽者善听，陽用既废，故灵于体。所谓绝利一源，用师十倍也。清陽一败，体用皆亡，浊陰逆上，孔窍障塞，则熟视不睹泰山，静听不闻雷霆，耳目之官废矣。</p>

<p>目病根原</p>
<p>目病者，清陽之上衰也。金水为陰，陰降则精盈，木火为陽，陽升则神化。精浊故下暗，神清故上光。而清陽之上发，必由于脉，脉主于心而上络于目，心目者，皆宗脉之所聚也。《内经》：心者，宗脉之所聚也。又曰：目者，宗脉之所聚也。宗脉之陽上达九天，陽气清明，则虚灵而神发，所谓心藏脉而脉舍神也。《灵枢经》语。神气发现，开双窍而为精明。《素问》：夫精明者，所以别白黑，视长短。目者，神气之所游行而出入也。窍开而光露，是以无微而不烛。一有微陰不降，则云雾暧空，神气障蔽，陽陷而光损矣。</p>
<p>清升浊降，全赖于土。水木随己土左升，则陰化而为清陽；火金随戊土右降，则陽化而为浊陰。陰暗而陽明，夜晦而昼光，自然之理也。后世庸工，无知妄作，补陰泻陽，避明趋暗，其轻者遂为盲瞽之子，其重者竟成夭枉之民。愚谬之恶，决海难流也！慨自师旷哲人，不能回既霍之目，子夏贤者，不能复已丧之明，况委之愚妄粗工之手，虽有如炬之光，如星之曜，安得不殒灭而亡失乎！</p>
<p>然千古之人，未有如师旷、子夏之明者，所谓盲于目而不盲于心也。古之明者，察于未象，视于无形。夫未象可察，则象为糟粕，无形可视，则形为赘疣。官骸者，必敝之物，神明者，不朽之灵。达人不用其官用其神，官虽止而神自行，神宇泰而天光发，不饮上池而见垣人，不燃灵犀而察渊鱼，叶蔽两目而无远弗照，云碍双睛而无幽不烛。如是则听不用耳，视不用目，可以耳视，可以目听。此之谓千古之明者，何事乞照于庸工，希光于下士也！</p>
<p><h2>疼痛</h2></p>
<p>眼病疼痛，悉由浊气逆冲。目居清陽之位，神气冲和，光彩发露，未有一线浊陰。若使浊气冲逆，遏逼清气，清气升发，而浊气遏之，二气壅迫，两相击撞，是以作疼。而浊气之上逆，全缘辛金之不敛。金收而水藏之，则浊陰归于九地之下，金不能敛，斯水不能藏，故浊陰逆填于清位。金水逆升，浊陰填塞，则甲木不得下行，而冲击于头目。头目之痛者，甲木之邪也。甲木化气于相火，随辛金右转而温水藏。甲木不降，相火上炎而刑肺金，肺金被烁，故白珠红肿而热滞也。</p>
<p>手足少陽之脉，同起于目锐眦，而手之三陽，陽之清者，足之三陽，陽之浊者，清则上升，浊则下降。手之三陽，自手走头，其气皆升；足之三陽，自头走足，其气皆降。手三陽病则下陷，足三陽病则上逆。凡下热之证，因手少陽三焦之陷；上热之证，因足少陽胆经之逆。故眼病之热赤，独责甲木而不责于三焦也。其疼痛而赤热者，甲木逆而相火旺；其疼痛而不赤热者，甲木逆而相火虚也。</p>
<p>赤痛之久，浊陰蒙蔽，清陽不能透露，则云翳生而光华碍。云翳者，浊气之所郁结也。陽气未陷，续自升发，则翳退而明复，陽气一陷，翳障坚老，而精明丧矣。其疼痛者，浊气之冲突。其盲瞽者，清陽陷败而木火不升也。</p>
<p>木火之升，机在己土，金火之降，机在戊土。己土左旋，则和煦而化陽神，戊土右转，则凝肃而产陰精。陰精之魄，藏于肺金，精魄重浊，是以沉降；陽神之魂，藏于肝木，神魂轻清，是以浮升。本乎天者亲上，本乎地者亲下，自然之性也。</p>
<p>脾升胃降，则在中气。中气者，脾胃旋转之枢轴，水火升降之关键。偏湿则脾病，偏燥则胃病，偏热则火病，偏寒则水病。济其燥湿寒热之偏，而归于平，则中气治矣。</p>
<p>柴胡芍药丹皮汤</p>
<p>黄芩<em>三钱，酒炒</em>柴胡<em>三钱</em>白芍药<em>三钱</em>甘草<em>二钱</em>丹皮<em>三钱</em></p>
<p><em>煎半杯，热服。</em></p>
<p>治左目赤痛者。</p>
<p>百合五味汤</p>
<p>百合<em>三钱</em>五味<em>一钱，研</em>半夏<em>三钱</em>甘草<em>二钱</em>丹皮<em>三钱</em>芍药<em>三钱</em></p>
<p><em>煎半杯，热服。</em></p>
<p>治右目赤痛者。</p>
<p>热甚加石膏、知母。</p>
<p>百合五味姜附汤</p>
<p>百合<em>三钱</em>五味<em>一钱</em>芍药<em>三钱</em>甘草<em>二钱</em>茯苓<em>三钱</em>半夏<em>三钱</em>干姜<em>三钱</em>附子<em>三钱</em></p>
<p><em>煎大半杯，温服。</em></p>
<p>治水土寒湿而上热赤痛者。</p>
<p>或不赤不热而作疼痛，是无上热，去百合、芍药，加桂枝。</p>
<p>茯泽石膏汤</p>
<p>茯苓<em>三钱</em>泽泻<em>三钱</em>栀子<em>三钱</em>甘草<em>二钱</em>半夏<em>三钱</em>石膏<em>三钱</em></p>
<p><em>煎大半杯，热服。</em></p>
<p>治湿热熏蒸，目珠黄赤者。</p>
<p>桂枝丹皮首乌汤</p>
<p>桂枝<em>三钱</em>丹皮<em>三钱</em>首乌<em>三钱</em>甘草<em>二钱</em>茯苓<em>三钱</em>半夏<em>三钱</em>干姜<em>三钱</em>龙眼<em>十个，肉</em></p>
<p><em>煎大半杯，热服。</em></p>
<p>治昏花不明，而无赤痛者。</p>
<p>桂枝菖蒲汤</p>
<p>柴胡<em>三钱</em>桂枝<em>三钱</em>丹皮<em>三钱</em>生姜<em>三钱</em>甘草<em>二钱</em>菖蒲<em>二钱</em></p>
<p><em>煎半杯，热服。</em></p>
<p>治瞳子缩小者。</p>
<p>乌梅山萸汤</p>
<p>五味<em>一钱</em>乌梅<em>三钱，肉</em>山萸<em>三钱，肉</em>甘草<em>二钱</em>首乌<em>三钱</em>芍药<em>三钱</em>龙骨<em>二钱</em>牡蛎<em>三钱</em></p>
<p><em>煎半杯，温服。</em></p>
<p>治瞳子散大者。</p>
<p>姜桂参苓首乌汤</p>
<p>人参<em>三钱</em>首乌<em>三钱</em>桂枝<em>三钱</em>甘草<em>二钱</em>茯苓<em>三钱</em>干姜<em>三钱</em></p>
<p><em>煎半杯，温服。</em></p>
<p>治目珠塌陷者。</p>
<p>芍药枣仁柴胡汤</p>
<p>芍药<em>三钱</em>甘草<em>三钱</em>首乌<em>三钱</em>枣仁<em>三钱，生，研</em>柴胡<em>三钱</em>丹皮<em>三钱</em></p>
<p><em>煎半杯，热服。</em></p>
<p>治目珠突出者。</p>
<p>医书自唐以后无通者，而尤不通者，则为眼科。庸妄之徒，造孽误人，毒流千古，甚可痛恨！谨为洗发原委，略立数法，以概大意。酌其脏腑燥湿寒热而用之，乃可奏效。若内伤不精，但以眼科名家，此千古必无之事也。</p>

<p>耳病根原</p>
<p>耳病者，浊陰之上填也。陽性虚而陰性实，浊陰下降，耳窍乃虚，虚则清彻而灵通，以其冲而不盈也。目者，木火之终气，耳者，金水之始基。木火外明，故神清而善发，金水内虚，故气空而善内。凡大块之噫气，生物之息吹，有窍则声入，声入则籁发，非关声音之钜细也。</p>
<p>窾窍空洞，翕聚而鼓荡之，故声入而响达，譬之空谷传声，万壑皆振。声不传于崇山，而独振于空谷者，以其虚也。声之入也以其虚，而响之闻也以其灵。声入于听宫，而响达于灵府，是以无微而不闻也。</p>
<p>浊气一升，孔窍堵塞，则声入而不通矣。人之衰者，脾陷胃逆，清气不升，浊气不降，虚灵障蔽，重听不闻。陰日长而陽日消，窍日蔽而聪日损，气化自然之数也。然窍闭于天而灵开于人，达者于是，有却年还聪之术也。</p>
<p><h2>疼痛</h2></p>
<p>耳病疼痛，悉由浊气壅塞。耳以冲虚之官，空灵洞彻，万籁毕收，有浊则降，微陰不存。若使浊气升填，结滞壅肿，则生疼痛。久而坚实牢硬，气阻而为热，血郁而化火，肌肉腐溃，则成痈脓。</p>
<p>浊气之上逆，缘于辛金之失敛，甲木之不降。甲木上冲，听宫胀塞，相火郁遏，经气壅迫，是以疼痛而热肿。凡头耳之肿痛，皆甲木之邪也。</p>
<p>手足少陽之脉，俱络于耳，而少陽一病，则三焦之气善陷，胆经之气善逆。耳病之痈肿，尽甲木之为害，于三焦无关也。甲木逆升，相火郁发，则为热肿。木邪冲突，则为疼痛。木气堵塞，则为重听。仲景《伤寒》：少陽中风，两耳无所闻。太陽伤寒，病人叉手自冒心，师因教试令咳，而不咳者，此必两耳无闻也。以重发汗，虚故如此。</p>
<p>耳聋者，手少陽之陽虚，而足少陽之陽败。耳痈者，手少陽之火陷，而足少陽之火逆也。欲升三焦，必升己土，欲降甲木，必降戊土，中气不运，不能使浊降而清升也。</p>
<p>柴胡芍药茯苓汤</p>
<p>芍药<em>三钱</em>柴胡<em>二钱</em>茯苓<em>三钱</em>半夏<em>三钱</em>甘草<em>二钱</em>桔梗<em>三钱</em></p>
<p><em>煎半杯，热服。</em></p>
<p>治耳内热肿疼痛者。</p>
<p>热甚，加黄芩。脓成，加丹皮、桃仁。</p>
<p>苓泽芍药汤</p>
<p>茯苓<em>三钱</em>泽泻<em>三钱</em>半夏<em>三钱</em>杏仁<em>三钱</em>柴胡<em>三钱</em>芍药<em>三钱</em></p>
<p><em>煎半杯，热服。</em></p>
<p>治耳流黄水者。</p>
<p>参茯五味芍药汤</p>
<p>茯苓<em>三钱</em>半夏<em>三钱</em>甘草<em>二钱</em>人参<em>三钱</em>橘皮<em>三钱</em>五味<em>一钱</em>芍药<em>三钱</em></p>
<p><em>煎半杯，温服。</em></p>
<p>治耳渐重听者。</p>

<p>鼻口根原</p>
<p>鼻口者，手足太陰之窍也。脾窍于口而司五味，肺窍于鼻而司五臭。人身之气，陽降而化浊陰，陰升而化清陽，清则冲虚，浊则滞塞，冲虚则生其清和，滞塞则郁为烦热。上窍冲虚而不滞塞，清和而不烦热者，清气升而浊气降也。浊降而清升，故口知五味而鼻知五臭。</p>
<p>而口鼻之司臭味，非第脾肺之能也，其权实由于心。以心窍于舌，心主臭而口主味。鼻之知五臭者，心也；口之知五味者，舌也。心为君火，胆与三焦为相火，三焦升则为清陽，胆木降则为浊陰。三焦陷而胆木逆，清气降而浊气升，则鼻口滞塞而生烦热，臭味不知矣。</p>
<p>而清气之升，由鼻而上达，浊气之降，自口而下行。盖鼻窍于喉，口通于咽，鼻者清气之所终，口者浊气之所始也。喉通于藏，咽通于府，喉者地气之既升，咽者天气之初降也。浊气不降而清气下陷，则病见于口；清气不升而浊气上逆，则病见于鼻。故鼻病者，升其清而并降其浊；口病者，降其浊而兼升其清。</p>
<p>升清之权，在于太陰，太陰陷则乙木不能升其清；降浊之机，在于陽明，陽明逆则辛金不能降其浊。得升降之宜，则口鼻之窍和畅而清通矣。</p>

<p>鼻病根原</p>
<p>鼻病者，手太陰之不清也。肺窍于鼻，司卫气而主降敛。宗气在胸，卫陽之本，贯心肺而行呼吸，出入鼻窍者也。肺降则宗气清肃而鼻通，肺逆则宗气壅阻而鼻塞。涕者，肺气之熏蒸也。肺中清气，氤氲如雾，雾气飘洒，化为雨露，而输膀胱，则痰涕不生。肺金不清，雾气瘀浊，不能化水，则凝郁于胸膈而痰生，熏蒸于鼻窍而涕化，痰涕之作，皆由于辛金之不降也。</p>
<p>肺金生水而主皮毛，肺气内降，则通达于膀胱，肺气外行，则熏泽于皮毛。外感风寒而皮毛闭秘，脏腑郁遏，内不能降，外不能泄，蓄积莫容，则逆行于鼻窍。鼻窍窄狭，行之不及，故冲激而为嚏喷。肺气熏腾，婬蒸鼻窍，是以清涕流溢，涓涓而下也。</p>
<p>肺气初逆则涕清，迟而肺气堙郁，清化为浊，则滞塞而胶黏；迟而浊菀陈腐，白化为黄，则臭败而秽恶。久而不愈，色味如脓，谓之鼻痈。皆肺气逆行之所致也。其中气不运，肺金壅满，即不感风寒，而浊涕时下，是谓鼻渊。鼻渊者，浊涕下不止也。《素问》语。肺气之郁，总由土湿而胃逆，胃逆则浊气填塞，肺无降路故也。</p>
<p>桔梗元参汤</p>
<p>桔梗<em>三钱</em>元参<em>三钱</em>杏仁<em>三钱</em>橘皮<em>三钱</em>半夏<em>三钱</em>茯苓<em>三钱</em>甘草<em>二钱</em>生姜<em>三钱</em></p>
<p><em>煎半杯，热服。</em></p>
<p>治肺气郁升，鼻塞涕多者。</p>
<p>五味石膏汤</p>
<p>五味<em>一钱</em>石膏<em>三钱</em>杏仁<em>三钱</em>半夏<em>三钱</em>元参<em>三钱</em>茯苓<em>三钱</em>桔梗<em>三钱</em>生姜<em>三钱</em></p>
<p><em>煎半杯，热服。</em></p>
<p>治肺热鼻塞，浊涕粘黄者。胃寒，加干姜。</p>
<p>黄芩贝母汤</p>
<p>黄芩<em>三钱</em>柴胡<em>三钱</em>芍药<em>三钱</em>元参<em>三钱</em>桔梗<em>三钱</em>杏仁<em>三钱</em>五味<em>一钱</em>贝母<em>三钱，去心</em></p>
<p><em>煎半杯，热服。</em></p>
<p>治鼻孔发热生疮者。</p>
<p>苓泽姜苏汤</p>
<p>茯苓<em>三钱</em>泽泻<em>三钱</em>生姜<em>三钱</em>杏仁<em>三钱</em>甘草<em>二钱</em>橘皮<em>三钱</em>紫苏<em>三钱</em></p>
<p><em>煎半杯，热服。</em></p>
<p>治鼻塞声重，语言不清者。</p>

<p>口病根原</p>
<p>口病者，足陽明之不降也。脾主肌肉而窍于口，口唇者，肌肉之本也。《素问》语。脾胃同气，脾主升清而胃主降浊，清升浊降，则唇口不病，病者，太陰己土之陷而陽明戊土之逆也。陽明逆则甲木不降而相火上炎，于是唇口疼痛而热肿，诸病生焉。</p>
<p>脾胃不病，则口中清和而无味。木郁则酸，火郁则苦，金郁则辛，水郁则咸，自郁则甘。口生五味者，五藏之郁，而不得土气，则味不自生，以五味司于脾土也。心主五臭，入肾为腐，心为火而肾为水，土者水火之中气，水泛于土则湿生，火郁于土则热作，湿热熏蒸，则口气腐秽而臭恶。</p>
<p>太陰以湿土主令，陽明从燥金化气，脾病则陷，胃病则逆。口唇之病，燥热者多，湿寒者少，责在陽明，不在太陰。然陽明上逆而生燥热，半因太陰下陷而病湿寒，清润上焦之燥热，而不助下焦之湿寒，则得之矣。</p>
<p>甘草黄芩汤</p>
<p>甘草<em>二钱</em>黄芩<em>二钱</em>茯苓<em>三钱</em>半夏<em>三钱</em>石膏<em>三钱</em></p>
<p><em>煎半杯，热服。</em></p>
<p>治湿热熏蒸，口气秽恶者。</p>
<p>贝母元参汤</p>
<p>贝母<em>三钱</em>元参<em>三钱</em>甘草<em>二钱</em>黄芩<em>二钱</em></p>
<p><em>煎半杯，热漱，徐咽。</em></p>
<p>热甚，加黄连、石膏。</p>
<p>治口疮热肿。</p>
<p>桂枝姜苓汤</p>
<p>芍药<em>四钱</em>桂枝<em>二钱</em>干姜<em>三钱</em>甘草<em>二钱</em>元参<em>三钱</em>茯苓<em>三钱</em></p>
<p><em>煎大半杯，温服。</em></p>
<p>治脾胃湿寒，胆火上炎，而生口疮者。</p>

<p>舌病</p>
<p>心窍于舌，舌者，心之官也。心属火而火性升，其下降者，胃土右转，金敛而水藏之也。胃逆而肺金失敛，则火遂其炎上之性，而病见于舌，疼痛热肿，于是作焉。</p>
<p>火之为性，降则通畅，升则堙郁，郁则苔生。舌苔者，心液之瘀结也。郁于土，则苔黄；郁于金，则苔白。火盛而金燥，则舌苔白涩；火衰而金寒，则舌苔白滑。火衰而土湿，则舌苔黄滑；火盛而土燥，则舌苔黄涩。五行之理，旺则侮其所不胜，衰则见侮于所胜。水者火之敌，水胜而火负，则苔黑而滑；水负而火胜，则苔黑而涩。凡光滑滋润者，皆火衰而寒凝；凡芒刺焦裂者，皆火盛而燥结也。</p>
<p>心主言，而言语之机关，则在于舌。舌之屈伸上下者，筋脉之柔和也。筋司于肝，肝气郁则筋脉短缩，而舌卷不能言。《灵枢&bull;经脉》：足厥陰气绝，则筋绝。筋者，聚于陰器而脉络于舌本，脉弗荣则筋急，筋急则引舌与卵，故唇青舌卷卵缩。足太陰气绝，则脉不荣其唇舌，脉不荣则舌萎人中满。《素问&bull;热论》：少陰脉贯肾，络于肺，系舌本，故口燥舌干而渴。足三陰之脉皆络于舌，凡舌病之疼痛热肿，则责君火之升炎。若其滑涩燥湿，挛缩弛长诸变，当于各经求之也。</p>
<p>芩连芍药汤</p>
<p>黄芩<em>三钱</em>黄连<em>一钱</em>甘草<em>二钱</em>贝母<em>二钱，去心</em>丹皮<em>三钱</em>芍药<em>三钱</em></p>
<p><em>煎半杯，热服。</em></p>
<p>治舌疮疼痛热肿。</p>
<p>桂枝地黄汤</p>
<p>桂枝<em>三钱</em>芍药<em>三钱</em>生地<em>三钱</em>阿胶<em>三钱</em>当归<em>三钱</em>甘草<em>二钱</em></p>
<p><em>煎大半杯，温服。</em></p>
<p>治肝燥舌卷者。</p>
<p>若中风舌强语拙，或杂证舌萎言迟，皆脾肾湿寒，不宜清凉滋润，勿服此方。</p>

<p>牙痛</p>
<p>牙痛者，足陽明之病也。手陽明之经，起于手之次指，上颈贯颊而入下齿。足陽明之经，起于鼻之交頞，下循鼻外而入上齿。手之三陽，陽之清者，足之三陽，陽之浊者。浊则下降，清则上升，手陽明升，足陽明降，浊气不至上壅，是以不痛。</p>
<p>手陽明以燥金主令，足陽明以戊土而化气于燥金，戊土之降，以其燥也。太陰盛而陽明虚，则戊土化湿，逆而不降，并阻少陽甲木之经，不得下行。牙床者，胃土所司，胃土不降，浊气壅迫，甲木逆冲，攻突牙床，是以肿痛。甲木化气于相火，相火失根，逆行而上炎，是以热生。虫牙者，木郁而为蠹也。甲木郁于湿土之中，腐败蠹朽，故虫生而齿坏。</p>
<p>牙齿为骨之余气，足少陰肾水之所生也。水盛于下而根于上，牙者，水之方芽于火位而未盛者也。五行之理，水能胜火而火不胜水，水火一病，则水胜而火负，事之常也。而齿牙之位，以癸水之始基，微陰初凝，根荄未壮，一遭相火逆升，熏蒸炎烈，挟焦石流金之力而胜杯水，势自易易。以少水而烁于壮火，未可以胜负寻常之理相提而并论也。</p>
<p>黄芩石膏汤</p>
<p>黄芩<em>三钱</em>石膏<em>三钱</em>甘草<em>二钱，生</em>半夏<em>三钱</em>升麻<em>二钱</em>芍药<em>三钱</em></p>
<p><em>煎半杯，热服，徐咽。</em></p>
<p>治牙疼龈肿。</p>
<p>柴胡桃仁汤</p>
<p>柴胡<em>三钱</em>桃仁<em>三钱</em>石膏<em>三钱</em>骨碎补<em>三钱</em></p>
<p><em>煎半杯，热服，徐咽。</em></p>
<p>治虫牙。</p>

<p>咽喉</p>
<p>咽喉者，陰陽升降之路也。《灵枢&bull;经脉》：胃足陽明之脉，循喉咙而入缺盆。脾足太陰之脉，挟咽而连舌本。心手少陰之脉，挟咽而系目系。小肠手太陽之脉，循咽而下胸膈。肾足少陰之脉，循喉咙而挟舌本。肝足厥陰之脉，循喉咙而入颃颡。五藏六府之经，不尽循于咽喉，而咽为六府之通衢，喉为五藏之总门，脉有歧出，而呼吸升降之气，则别无他经也。</p>
<p>六府陽也，而陽中有陰则气降，故浊陰由咽而下达；五藏陰也，而陰中有陽则气升，故清陽自喉而上腾。盖六府者，传化物而不藏，不藏则下行，是天气之降也；五藏者，藏精气而不泄，不泄则上行，是地气之升也。地气不升则喉病，喉病者，气塞而食通；天气不降则咽病，咽病者，气通而食塞。先食阻而后气梗者，是藏完而府伤之也；先气梗而后食阻者，是府完而藏伤之也。</p>
<p>而总之，咽通六府而胃为之主，喉通五藏而肺为之宗。陽衰土湿，肺胃不降，浊气堙郁，则病痹塞，相火升炎，则病肿痛。下窍为陰，上窍为陽，陰之气浊，陽之气清，清气凉而浊气热，故清气下陷，则凉泄于魄门，浊气上逆，则热结于喉咙也。</p>
<p>甘草桔梗射干汤</p>
<p>甘草<em>二钱，生</em>桔梗<em>三钱</em>半夏<em>三钱</em>射干<em>三钱</em></p>
<p><em>煎半杯，热漱，徐服。</em></p>
<p>治咽喉肿痛生疮者。</p>
<p>贝母升麻鳖甲汤</p>
<p>贝母<em>三钱</em>升麻<em>二钱</em>丹皮<em>三钱</em>元参<em>三钱</em>鳖甲<em>三钱</em></p>
<p><em>煎半杯，热漱，徐服。</em></p>
<p>治喉疮脓成者。</p>

<p>声音</p>
<p>声音者，手太陰之所司也。肺藏气，而气之激宕则为声，故肺病则声为之不调，气病则声为之不畅。而气之所以病者，由于己土之湿。手陽明主令于燥金，手太陰化气于湿土，陽明旺则金燥而响振，太陰盛则土湿而声瘖。譬之琴瑟箫鼓，遇晴明而清越，值陰晦而沉浊，燥湿之不同也。燥为陽而湿为陰，陽旺则气聚而不泄，气通而不塞，聚则响而通则鸣。唇缺齿落而言语不清者，气之泄也；涕流鼻渊而声音不亮者，气之塞也。</p>
<p>然声出于气而气使于神。《灵枢&bull;忧恚无言》：喉咙者，气之所以上下者也。会厌者，声音之户也。口唇者，声音之扇也。舌者，声音之机也。悬雍者，声音之关也。颃颡者，分气之所泄也。横骨者，神气所使，主发舌者也。盖门户之开阖，机关之启闭，气为之也。而所以司其迟疾，时其高下，开阖适宜，而启闭中节者，神之所使也。是故久嗽而音哑者，病在声气；中风而不言者，病在神明。声气病则能言而不能响，神明病则能响而不能言。声气出于肺，神明藏于心。四十九难：肺主五声，入心为言。缘声由气动，而言以神发也。</p>
<p>闻之妇人在军，金鼓不振。李少卿军中有女子，击鼓起士而鼓不鸣。然则调声音者，益清陽而驱浊陰，一定之理也。</p>
<p>茯苓橘皮杏仁汤</p>
<p>茯苓<em>三钱</em>半夏<em>三钱</em>杏仁<em>三钱</em>百合<em>三钱</em>橘皮<em>三钱</em>生姜<em>三钱</em></p>
<p><em>煎半杯，热服。</em></p>
<p>治湿旺气郁，声音不亮者。</p>
<p>百合桔梗鸡子汤</p>
<p>百合<em>三钱</em>桔梗<em>三钱</em>五味<em>一钱</em>鸡子白<em>一枚</em></p>
<p><em>煎半杯，去滓，入鸡子清，热服。</em></p>
<p>治失声喑哑者。</p>
<p><h2>须发</h2></p>
<p>须发者，手足六陽之所荣也。《灵枢&bull;陰陽二十五人》：手三陽之上者，皆行于头。陽明之经，其荣髭也。少陽之经，其荣眉也。太陽之经，其荣须也。足三陽之上者，亦行于头。陽明之经，其荣髯也。少陽之经，其荣须也。太陽之经，其荣眉也。凡此六经，血气盛则美而长，血气衰则恶而短。</p>
<p>夫须发者，营血之所滋生，而实卫气之所发育也。血根于上而盛于下，气根于下而盛于上。须发上盛而下衰者，手足六陽之经气盛于上故也。《灵枢&bull;决气》：上焦开发，宣五谷味，熏肤，充身，泽毛，若雾露之溉，是谓气。冬时陽气内潜，而爪发枯脆，夏日陽气外浮，而爪须和泽。缘须发之生，血以濡之，所以滋其根荄，气以煦之，所以荣其枝叶也。</p>
<p>宦者伤其宗筋，血泄而不滋，则气脱而不荣，是以无须，与妇人正同。</p>
<p>然则须落发焦者，血衰而实气败，当于营卫二者双培其本枝，则得之矣。</p>
<p>桂枝柏叶汤</p>
<p>首乌<em>三钱</em>桂枝<em>三钱</em>丹皮<em>三钱</em>生地<em>三钱</em>柏叶<em>三钱</em>生姜<em>三钱</em>人参<em>三钱</em>阿胶<em>三钱</em></p>
<p>煎大半杯，温服。</p>
<p><em>治须落发焦，枯燥不荣。</em></p>
<p>黄涩早白，加桑椹、黑豆。陽衰土湿者，加干姜、茯苓。肺气不充，重用黄芪，肺主皮毛故也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119880.html' class='pagedaohang'>【上一篇】<i>:卷九疮疡解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119878.html' class='pagedaohang'>【下一篇】<i>：卷七杂病解下</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>