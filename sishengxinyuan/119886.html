<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>四圣心源_卷一天人解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/sishengxinyuan/">四圣心源</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/sishengxinyuan/'>四圣心源</a> > </div>
<div class="kind">
  <h1 class="h11">卷一天人解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119887.html' class='pagedaohang'>【上一篇】<i>:卷二六气解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119885.html' class='pagedaohang'>【下一篇】<i>：吴县曹元恒序</i></a></span>
</ul>
<div class="articleContent" id="articleContent"> <p>
<p>卷一天人解</p>

<p>简介</p>
<p>昔在黄帝，咨于岐伯，作《内经》以究天人之奥。其言曰：善言天者，必有验于人。然则善言人者，必有验于天矣。天人一也，未识天道，焉知人理！</p>
<p>慨自越人、仲景而后，秘典弗著，至教无传。叹帝宰之杳茫，怅民义之幽深，徒讬大象，不测其原，空抚渺躬，莫解其要。人有无妄之疾，医乏不死之方，群称乳虎，众号苍鹰。哀彼下泉之人，念我同门之友，作天人解。</p>
<p>-------</p>

<p>陰陽变化</p>
<p>陰陽未判，一气混茫。气含陰陽，则有清浊，清则浮升，浊则沉降，自然之性也。升则为陽，降则为陰，陰陽异位，两仪分焉。清浊之间，是谓中气，中气者，陰陽升降之枢轴，所谓土也。</p>
<p>枢轴运动，清气左旋，升而化火，浊气右转，降而化水。化火则热，化水则寒。方其半升，未成火也，名之曰木。木之气温，升而不已，积温成热，而化火矣。方其半降，未成水也，名之曰金。金之气凉，降而不已，积凉成寒，而化水矣。</p>
<p>水、火、金、木，是名四象。四象即陰陽之升降，陰陽即中气之浮沉。分而名之，则曰四象，合而言之，不过陰陽。分而言之，则曰陰陽，合而言之，不过中气所变化耳。</p>
<p>四象轮旋，一年而周。陽升于岁半之前，陰降于岁半之后。陽之半升则为春，全升则为夏；陰之半降则为秋，全降则为冬。春生夏长，木火之气也，故春温而夏热；秋收冬藏，金水之气也，故秋凉而冬寒。土无专位，寄旺于四季之月，各十八日，而其司令之时，则在六月之间。土合四象，是谓五行也。</p>

<p>五行生克</p>
<p>五行之理，有生有克。木生火，火生土，土生金，金生水，水生木。木克土，土克水，水克火，火克金，金克木。其相生相克，皆以气而不以质也，成质则不能生克矣。</p>
<p>盖天地之位，北寒南热，东温西凉。陽升于东，则温气成春，升于南，则热气成夏；陰降于西，则凉气成秋，降于北，则寒气成冬。春之温生夏之热，夏之热生秋之凉，秋之凉生冬之寒，冬之寒生春之温。土为四象之母，实生四象，曰火生土者，以其寄宫在六月火令之后，六月湿盛，湿为土气也。其实水火交蒸，乃生湿气。六月之时，火在土上，水在土下，寒热相逼，是以湿动。湿者，水火之中气。土寄位于西南，南热而西凉，故曰火生土，土生金也。</p>
<p>相克者，制其太过也。木性发散，敛之以金气，则木不过散；火性升炎，伏之以水气，则火不过炎；土性濡湿，疏之以木气，则土不过湿；金性收敛，温之以火气，则金不过收；水性降润，渗之以土气，则水不过润。皆气化自然之妙也。</p>

<p>脏腑生成</p>
<p>人与天地相参也。陰陽肇基，爰有祖气，祖气者，人身之太极也。祖气初凝，美恶攸分，清浊纯杂，是不一致，厚薄完缺，亦非同伦。后日之灵蠢寿夭，贵贱贫富，悉于此判，所谓命秉于生初也。</p>
<p>祖气之内，含抱陰陽，陰陽之间，是谓中气。中者，土也。土分戊己，中气左旋，则为己土；中气右转，则为戊土。戊土为胃，己土为脾。己土上行，陰升而化陽，陽升于左，则为肝，升于上，则为心；戊土下行，陽降而化陰，陰降于右，则为肺，降于下，则为肾。肝属木而心属火，肺属金而肾属水。是人之五行也。</p>
<p>五行之中，各有陰陽，陰生五藏，陽生六府。肾为癸水，膀胱为壬水，心为丁火，小肠为丙火，肝为乙木，胆为甲木，肺为辛金，大肠为庚金。五行各一，而火分君相。藏有心主相火之陰，府有三焦相火之陽也。</p>

<p>气血原本</p>
<p>肝藏血，肺藏气，而气原于胃，血本于脾。盖脾土左旋，生发之令畅，故温暖而生乙木；胃土右转，收敛之政行，故清凉而化辛金。午半陰生，陰生则降，三陰右降，则为肺金。肺金即心火之清降者也，故肺气清凉而性收敛。子半陽生，陽生则升，三陽左升，则为肝木。肝木即肾水之温升者也，故肝血温暖而性生发。肾水温升而化木者，缘己土之左旋也，是以脾为生血之本；心火清降而化金者，缘戊土之右转也，是以胃为化气之原。</p>
<p>气统于肺，凡脏腑经络之气，皆肺气之所宣布也，其在脏腑则曰气，而在经络则为卫。血统于肝，凡脏腑经络之血，皆肝血之所流注也，其在脏腑则曰血，而在经络则为营。营卫者，经络之气血也。</p>

<p>精神化生</p>
<p>肝血温升，升而不已，温化为热，则生心火；肺气清降，降而不已，清化为寒，则生肾水。水之寒者，五藏之悉凝也。陰极则陽生，故纯陰之中，又含陽气。火之热者，六府之尽发也。陽极则陰生，故纯陽之中，又胎陰气。陰中有陽，则水温而精盈；陽中有陰，则气清而神旺。</p>
<p>神发于心，方其在肝，神未旺也，而已现其陽魂；精藏于肾，方其在肺，精未盈也，而先结其陰魄。《素问》：随神往来者谓之魂，并精出入者谓之魄。盖陽气方升，未能化神，先化其魂，陽气全升，则魂变而为神。魂者，神之初气，故随神而往来。陰气方降，未能生精，先生其魄，陰气全降，则魄变而为精。魄者，精之始基，故并精而出入也。</p>

<p>形体结聚</p>
<p>肝主筋，其荣爪；心主脉，其荣色；脾主肉，其荣唇；肺主皮，其荣毛；肾主骨，其荣发。凡人之身，骨以立其体干，筋以束其关节，脉以通其营卫，肉以培其部分，皮以固其肌肤。</p>
<p>皮毛者，肺金之所生也，肺气盛则皮毛致密而润泽。肌肉者，脾土之所生也，脾气盛则肌肉丰满而充实。脉络者，心火之所生也，心气盛则脉络疏通而条达。筋膜者，肝木之所生也，肝气盛则筋膜滋荣而和畅。髓骨者，肾水之所生也，肾气盛则髓骨坚凝而轻利。五气皆备，形成而体具矣。</p>

<p>五官开窍</p>
<p>肝窍于目，心窍于舌，脾窍于口，肺窍于鼻，肾窍于耳。五藏之精气，开窍于头上，是谓五官。</p>
<p>手之三陽，自手走头，足之三陽，自头走足。头为手足六陽之所聚会。五藏陰也，陰极生陽，陽性清虚而亲上，清虚之极，神明出焉。五神发露，上开七窍，声色臭味，于此攸辨。</p>
<p>官窍者，神气之门户也。清陽上升，则七窍空灵；浊陰上逆，则五官窒塞。清升浊降，一定之位。人之少壮，清升而浊降，故上虚而下实；人之衰老，清陷而浊逆，故下虚而上实。七窍之空灵者，以其上虚；五官之窒塞者，以其上实。其实者，以其虚也，其虚者，以其实也。</p>

<p>五气分主</p>
<p>肝属木，其色青，其臭臊，其味酸，其声呼，其液泣。心属火，其臭焦，其味苦，其声笑，其液汗，其色赤。脾属土，其味甘，其声歌，其液涎，其色黄，其臭香。肺属金，其声哭，其液涕，其色白，其臭腥，其味辛。肾属水，其液唾，其色黑，其臭腐，其味咸，其声呻。</p>
<p>盖肝主五色，五藏之色，皆肝气之所入也。入心为赤，入脾为黄，入肺为白，入肾为黑。心主五臭，五藏之臭，皆心气之所入也。入脾为香，入肺为腥，入肾为腐，入肝为臊。脾主五味，五藏之味，皆脾气之所入也。入肺为辛，入肾为咸，入肝为酸，入心为苦。肺主五声，五藏之声，皆肺气之所入也。入肾为呻，入肝为呼，入心为言，入脾为歌。肾主五液，五藏之液，皆肾气之所入也。入肝为泪，入心为汗，入脾为涎，入肺为涕。</p>

<p>五味根原</p>
<p>木曰曲直，曲直做酸。火曰炎上，炎上作苦。金曰从革，从革作辛。水曰润下，润下作咸。土爰稼穑，稼穑作甘。</p>
<p>火性炎上，上炎则作苦。水性润下，下润则作咸。木性升发，直则升而曲则不升，郁而不升，是以作酸。金性降敛，从则降而革则不降，滞而不降，是以作辛。使坎离交媾，龙虎回环，则火下炎而不苦，水上润而不咸，木直升而不酸，金从降而不辛。</p>
<p>金木者，水火所由以升降也。木直则肾水随木而左升，金从则心火随金而右降。木曲而不直，故肾水下润；金革而不从，故心火上炎。而交济水火，升降金木之权，总在于土。土者，水火金木之中气，左旋则化木火，右转则化金水，实四象之父母也。不苦、不咸、不酸、不辛，是以味甘。己土不升，则水木下陷，而作酸咸；戊土不降，则火金上逆，而作苦辛。缘土主五味，四象之酸苦辛咸，皆土气之中郁也。</p>
<p>四象之内，各含土气，土郁则传于四藏，而作诸味。调和五藏之原，职在中宫也。</p>

<p>五情缘起</p>
<p>肝之气风，其志为怒。心之气热，其志为喜。肺之气燥，其志为悲。肾之气寒，其志为恐。脾之气湿，其志为思。盖陽升而化火则热，陰降而化水则寒。离火上热，泄而不藏，敛之以燥金，则火交于坎府；坎水下寒，藏而不泄，动之以风木，则水交于离宫。木生而火长，金收而水藏。当其半生，未能茂长，则郁勃而为怒。既长而神气畅达，是以喜也。当其半收，将至闭藏，则牢落而为悲。既藏而志意幽沦，是以恐也。</p>
<p>物情乐升而恶降。升为得位，降为失位，得位则喜，未得则怒，失位则恐，将失则悲。自然之性如此，其实总土气之回周而变化也。</p>
<p>己土东升，则木火生长；戊土西降，则金水收藏。生长则为喜怒，收藏则为悲恐。若轮枢莫运，升降失职，喜怒不生，悲恐弗作，则土气凝滞，而生忧思。</p>
<p>心之志喜，故其声笑，笑者，气之升达而酣适也。肾之志恐，故其声呻，呻者，气之沉陷而幽菀也。肝之志怒，故其声呼，呼者，气方升而未达也。肺之志悲，故其声哭，哭者，气方沉而将陷也。脾之志忧，故其声歌，歌者，中气结郁，故长歌以泄怀也。</p>

<p>精华滋生</p>
<p>陰生于上，胃以纯陽而含陰气，有陰则降，浊陰下降，是以清虚而善容纳。陽生于下，脾以纯陰而含陽气，有陽则升，清陽上升，是以温暖而善消磨。水谷入胃，脾陽磨化，渣滓下传，而为粪溺，精华上奉，而变气血。</p>
<p>气统于肺，血藏于肝。肝血温升，则化陽神；肺气清降，则产陰精。五藏皆有精，悉受之于肾；五藏皆有神，悉受之于心；五藏皆有血，悉受之于肝；五藏皆有气，悉受之于肺。总由土气之所化生也。</p>
<p>土爰稼穑，稼穑作甘，谷味之甘者，秉土气也。五谷香甘，以养脾胃，土气充盈，分输四子。己土左旋，谷气归于心肺；戊土右转，谷精归于肾肝。脾胃者，仓廪之官，水谷之海，人有胃气则生，绝胃气则死。胃气即水谷所化，食为民天，所关非细也。</p>

<p>糟粕传导</p>
<p>水谷入胃，消于脾陽，水之消化，较难于谷。缘脾土磨化，全赖于火，火为土母，火旺土燥，力能克水，脾陽蒸动，水谷精华，化为雾气，游溢而上，归于肺家，肺金清肃，雾气降洒，化而为水，如釜水沸腾，气蒸为雾也。</p>
<p>气化之水，有精有粗。精者入于脏腑而为津液，粗者入于膀胱而为溲溺。溲溺通利，胃无停水，糟粕后传，是以便干。</p>
<p>《灵枢&bull;营卫生会》：上焦如雾，中焦如沤，下焦如渎。气水变化于中焦，沤者，气水方化，而未盛也。及其已化，则气腾而上，盛于胸膈，故如雾露。水流而下，盛于膀胱，故如川渎。川渎之决，由于三焦。《素问&bull;灵兰秘典》：三焦者，决渎之官，水道出焉。盖三焦之火秘，则上温脾胃而水道通；三焦之火泄，则下陷膀胱而水窍闭。</p>
<p>《灵枢&bull;本输》：三焦者，足太陽少陰之所将，太陽之别也。上踝五寸，别入贯腨肠，出于委陽，并太陽之正，入络膀胱，约下焦，实则闭癃，虚则遗溺。</p>
<p>以水性蛰藏，太陽寒水蛰藏，三焦之火秘于肾藏，则内温而外清。水府清通，上窍常开，是以气化之水渗于膀胱，而小便利。若太陽寒水不能蛰藏，三焦之火泄于膀胱，膀胱热癃，水窍不开，脾胃寒郁，但能消谷，不能消水，水不化气上腾，爰与谷滓并入二肠，而为泄利。泄利之家，水入二肠而不入膀胱，是以小便不利。所谓实则闭癃者，三焦之火泄于膀胱也。</p>

<p>经脉起止</p>
<p>胆、胃、大肠、小肠、三焦、膀胱，是谓六府。肝、心、脾、肺、肾、心包，是谓六藏。六藏六府，是生十二经。经有手足不同，陽明大肠、太陽小肠、少陽三焦，是谓手之三陽经。陽明胃、太陽膀胱、少陽胆，是谓足之三陽经。太陰脾、少陰肾、厥陰肝，是谓足之三陰经。太陰肺、少陰心、厥陰心主，是谓手之三陰经。</p>
<p>手之三陽，自手走头。手陽明，自次指，出合谷，循臂上廉，上颈，入下齿，左之右，右之左，上挟鼻孔。手太陽，自小指，从手外侧，循臂下廉，上颈，至目内眦。手少陽，自名指，循手表，出臂外，上颈，至目锐眦。三经皆自臂外而走头，陽明在前，太陽在后，少陽在中。</p>
<p>足之三陽，自头走足。足陽明行身之前，自鼻之交頞，循喉咙，入缺盆，下乳，挟脐，循胫外，入大指次指。足太陽行身之后，自目内眦，上额，交巅，下项，挟脊，抵腰，贯臀，入腘中，出外踝，至小指。足少陽行身之侧，自目锐眦，从耳后，下颈，入缺盆，下胸，循胁，从膝外廉，出外踝，入名指。三经皆自腿外而走足，陽明在前，太陽在后，少陽在中。</p>
<p>足之三陰，自足走胸。足太陰行身之前，自大指，上内踝，入腹，上膈。足少陰行身之后，自小指，循内踝，贯脊，上膈，注胸中。足厥陰行身之侧，自大指，上内踝，抵小腹，贯膈，布胁肋。三经皆自腿里而走胸，太陰在前，少陰在后，厥陰在中。</p>
<p>手之三陰，自胸走手。手太陰，自胸，出腋下，循臑内前廉，入寸口，至大指。手少陰，自胸，出腋下，循臑内后廉，抵掌后，至小指。手厥陰，自胸，出腋下，循臑内，入掌中，至中指。三经皆自臂里而走手，太陰在前，少陰在后，厥陰在中。</p>
<p>手三陽之走头，足三陽之走足，皆属其本府而络其所相表里之藏。足三陰之走胸，手三陰之走手，皆属其本藏而络其所相表里之府。手陽明与手太陰为表里，足陽明与足太陰为表里，手太陽与手少陰为表里，足太陽与足少陰为表里，手少陽与手厥陰为表里，足少陽与足厥陰为表里。六陽六陰，分行于左右手足，是谓二十四经也。</p>

<p>奇经部次</p>
<p>奇经八脉，督、任、冲、带、陽蹻、陰蹻、陽维、陰维。督脉行于身后，起于下极之俞，并入脊里，上至风府，入属于脑，诸陽之纲也。任脉行于身前，起于中极之下，循腹里，上关元，入目，络舌，诸陰之领也。冲脉起于气冲，并足少陰，挟脐上行，至胸中而散，诸经之海也。带脉起于季胁，回身一周，环腰如带，诸经之约也。陽蹻起于跟中，循外踝上行，入于风池，主左右之陽也。陰蹻起于跟中，循内踝上行，交贯冲脉，主左右之陰也。陽维起于诸陽会，维络于身，主一身之表也。陰维起于诸陰交，维络于身，主一身之里也。陽蹻、陽维者，足太陽之别，陰蹻、陰维者，足少陰之别。</p>
<p>凡此八脉者，经脉之络也。经脉隆盛，入于络脉，络脉满溢，不拘于经，内溉脏腑，外濡腠理，别道自行，谓之奇经也。</p>

<p>营气运行</p>
<p>水谷入胃，化生气血。气之慓悍者，行于脉外，命之曰卫；血之精专者，行于脉中，命之曰营。</p>
<p>营卫运行，一日一夜，周身五十度。人一呼，脉再动，一吸，脉再动，呼吸定息，脉五动，闰以太息，脉六动。一息六动，人之常也。一动脉行一寸，六动脉行六寸。</p>
<p>《灵枢&bull;脉度》：手之六陽，从手至头，长五尺，五六三丈。手之六陰，从手至胸，长三尺五寸，三六一丈八尺，五六三尺，合二丈一尺。足之六陽，从足至头，长八尺，六八四丈八尺。足之六陰，从足至胸，长六尺五寸，六六三丈六尺，五六三尺，合三丈九尺。蹻脉从足至目，长七尺五寸，二七一丈四尺，二五一尺，合一丈五尺。督脉、任脉，长四尺五寸，二四八尺，二五一尺，合九尺。凡都合一十六丈二尺。</p>
<p>平人一日一夜一万三千五百息，一息脉行六寸，十息脉行六尺，一日百刻，一刻一百三十五息，人气半周于身，脉行八丈一尺，两刻二百七十息，人气一周于身，脉行十六丈二尺，百刻一万三千五百息，人气五十周于身，脉行八百一十丈。</p>
<p>营气之行也，常于平旦寅时，从手太陰之寸口始。自手太陰注手陽明，足陽明注足太陰，手少陰注手太陽，足太陽注足少陰，手厥陰注手少陽，足少陽注足厥陰，终于两蹻、督、任，是谓一周也。二十八脉，周而复始，陰陽相贯，如环无端。五十周毕，明日寅时，又会于寸口，此营气之度也。</p>

<p>卫气出入</p>
<p>卫气昼行陽经二十五周，夜行陰藏二十五周。</p>
<p>卫气之行也，常于平旦寅时，从足太陽之睛明始。睛明在目之内眦，足太陽之穴也。平旦陽气出于目，目张则气上行于头，循项，下足太陽，至小指之端。别入目内眦，下手太陽，至小指之端。别入目锐眦，下足少陽，至小指次指之端。上循手少陽之分侧，下至名指之端。别入耳前，下足陽明，至中指之端。别入耳下，下手陽明，至次指之端。其至于足也，入足心，出内踝，下入足少陰经。陰蹻者，足少陰之别，属于目内眦。自陰蹻而复合于目，交于足太陽之睛明，是谓一周。如此者二十五周，日入陽尽，而陰受气矣，于是内入于陰藏。</p>
<p>其入于陰也，常从足少陰之经而注于肾，肾注于心，心注于肺，肺注于肝，肝注于脾，脾复注于肾，是谓一周。如此者二十五周，平旦陰尽而陽受气矣，于是外出于陽经。其出于陽也，常从肾至足少陰之经，而复合于目。</p>
<p>卫气入于陰则寐，出于陽则寤。一日百刻，周身五十，此卫气之度也。</p>
<p>《难经》营卫相随之义，言营行脉中，卫行脉外，相附而行，非谓其同行于一经也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/sishengxinyuan/119887.html' class='pagedaohang'>【上一篇】<i>:卷二六气解</i></a></span><span class="tomenu"><a href="https://ChineseBooks.github.io/gudaiyishu/sishengxinyuan/" title="四圣心源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/sishengxinyuan/119885.html' class='pagedaohang'>【下一篇】<i>：吴县曹元恒序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>