<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>本草求真_上编 卷一·补剂-温肾</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/bencaoqiuzhen/">本草求真</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/bencaoqiuzhen/'>本草求真</a> > </div>
<div class="kind">
  <h1 class="h11">上编 卷一·补剂-温肾</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/bencaoqiuzhen/120117.html' class='pagedaohang'>【上一篇】<i>:上编 卷二·收涩-温涩</i></a></span><span class="tomenu"><a href="https://aaoe.github.io/gudaiyishu/bencaoqiuzhen/" title="本草求真" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/bencaoqiuzhen/120115.html' class='pagedaohang'>【下一篇】<i>：上编 卷一·补剂-滋水</i></a></span>
</ul>
<div class="articleContent" id="articleContent"> <p>肾虚而在于火。则当用辛用热。肾虚而在于水。则当用甘用润。至于水火并衰。则药有难兼施。惟取其性温润。与性微温力专入肾者以为之补。则于水火并亏之体。自得温润调摄之宜矣！按地黄体润不温。因于火日蒸晒而温。实为补水温肾要剂。其药自属不易。然有肝肾虚损。气血凝滞。不用杜仲牛膝续断以通。而偏用肉桂陽起石以燥。风湿内婬。不用巴戟天狗脊以温。而偏用婬羊藿蛇床子以燥。便结不解。不用苁蓉肉锁陽以温。而偏用火麻枸杞冬葵子以润。遗精滑脱。不用菟丝子覆盆子山茱萸胡桃肉 葡萄等药以收。而偏用粟壳牡蛎等药以进。软坚行血。不用海狗肾温暖以润。而偏用食盐青盐咸寒以投。补精益血。不用麋茸鹿胶犬肉紫河车何首乌等药以温。而偏用硫黄沉香以胜。鬼疰蛊毒。不用獭肝温暖以驱。而偏用川椒乌梅以制。凡此非失于燥。而致陰有所劫。即失于寒而致火有所害。岂温暖肾脏之谓哉？噫。误矣！</p><p>熟地黄</p><p>（隰草）能滋肾</p><p>熟地黄（专入肾。兼入肝）。甘而微温。味浓气薄。专补肾脏真水。兼培黄庭后土。土浓载物。诸脏皆受其荫。故又曰能补五脏之真陰。熟地功力甚巨。在景岳谓其真陰亏损。有为发热、为头痛、为焦渴、为喉痹、为嗽痰、为喘气。或脾肾寒逆为呕吐。（亦有不宜用地黄者。）</p><p>或虚火载血于口鼻。或水泛于皮肤。或陰虚而泄利。陽浮而狂躁。或陰脱而仆地。陰虚而神散者。非熟地之守不足以聚之。（守以制散。）陰虚而火升者。非熟地之重不足以降之。（重以制升。）陰虚而燥动者。非熟地之静不足以镇之。（静以制动。）陰虚而刚急者。非熟地之甘不足以缓之。（缓以制急。）陰虚而水邪上沸者。舍熟地何以自制。（水以引水。）舍熟地何以归元。陰虚而精血俱损脂膏残薄者。舍熟地何以浓肠胃。（浓以滋薄。）且犹有最玄最妙者。则熟地兼散剂能发汗。以汗化于血。（陰以化陽。）而无陰不作汗也。熟地兼湿剂能回陽。以陽生于下。（引陽归陰。）而无陰不回也。然而陽性速。故人参少用亦可成功。陰性缓。熟地非多难以奏效。而今人有畏其滞腻者。则崔氏何以用于肾气丸而治痰浮。（痰本于肾。）有畏其滑泄者。则仲景何以用于八味丸而医肾泄。（泄因肾气不固。故谓肾泄。）有谓陽能生陰陰不能生陽者。则陰陽之理原自互根。（无陰则陽无以化。）彼此相须。缺一不可。无陽则陰无以生。无陰则陽无以化。《内经》曰。精化为气。得非陰亦生陽乎？景岳尚论熟地。最为明确。独中所论脾胃寒逆为呕。可用地黄以治。是亦千虑之一失耳。夫既脾胃虚寒。则脾与胃已受寒累。正宜用以辛热以为扫除。如太陽既至。坚冰自解。乃复坠以霜雪。投以陰剂。不更使寒滋甚乎？余读景岳全书。见其所论。语语透辟。字字箴规。可为法守。独于所论地黄有宜脾肾虚寒。尚有未及。虽曰熟地性温。寒从温散。然寒至上逆为呕。则寒已甚。岂有熟地之温而可令寒外散乎？但或陽胜陰微。陽藉陰化。偶有感冒。用此杂于温散之中。或有见效。若真纯陰无火。厥气上逆而呕。则此又为深忌。至于制用地黄。宜用好酒砂仁末同入。久蒸久曝。使其转苦为甘。变紫为黑。方能直入肾经耳。（汪昂云。地黄性寒。得酒与火与日则温。性滞得砂仁则利气。且能引入丹田。六味丸用之为君。尺脉弱者加桂附。所谓益火之原以消陰翳也。尺脉旺者加知柏。所谓壮水之主以制陽光也。）出怀庆。肥大者佳。</p><p>何首乌</p><p>（蔓草）养血益肝</p><p>何首乌（专入肝。兼入肾）。诸书皆言补肾。黑发轻身。备极赞赏。（时珍曰。何首乌。足厥陰少陰药也。白者入气分。赤者入血分。肾主闭藏。肝主疏泄。此物气温味苦涩。苦补肾。温补肝。能收敛精气。所以能养血益肝。固精益肾。健筋骨。乌须发。为滋补良药。不寒不燥。功在地黄天门冬诸药之上。气血太和。则风虚痈肿瘰 诸疾可知矣。）与地黄功力相似。独冯兆张辩论甚晰。其言首乌苦涩微温。陰不甚滞。陽不甚燥。得天地中和之气。熟地首乌虽俱补陰。然地黄禀仲冬之气以生。蒸虽至黑。则专入肾而滋天一之真水矣！其兼补肝者。因滋肾而劳及也。首乌禀春气以生。而为风木之化。入通于肝。为陰中之陽药。（后天之陽。）故专入肝经以为益血祛风之用。（血活则风散。）其兼补肾者。亦因补肝而兼及也。一为峻补先天真陰之药。故其功可立救孤陽亢烈之危。一系调补后天营血之需。以为常服。长养精神。却病调元之饵。先天后天之陰不同。奏功之缓急轻重亦有大异也。（的解）况名夜合。又名能嗣。则补血之中。尚有化陽之力。岂若地黄功专。气薄味浓。而为浊中浊者。坚强骨髓之用乎？斯言论极透辟。直冠先贤未有。不可忽视。以大如拳五瓣者良。有赤雄白雌二种。凡使赤白各半。泔浸。竹刀刮皮切片。用黑豆与首乌拌匀。铺柳甑。入砂锅。九蒸九晒。茯苓为使。忌猪肉无鳞鱼莱菔葱蒜铁器。（李翱着何首乌传云。何首乌者。顺州南河县人。祖名能嗣。父名延秀。能嗣年五十八无妻。忽见是药以服。因思人道。娶妻连生数子。延秀服之。延寿百六十岁。延秀生首乌。首乌服药。亦生数子。年百三十岁。发犹黑。李安期与首乌乡里亲善。窃得方服。其寿亦长。遂序其事传之。又邵康节进七宝美髯丹。其方用赤白首乌各一斤。黑豆拌。九蒸晒。茯苓半斤。乳拌。当归枸杞菟丝各半斤。俱酒浸。牛膝半斤。酒浸。同首乌第七次蒸至第九次。破故纸四两。用黑芝麻炒。蜜丸。忌铁器。是方以首乌为君。犹六味以地黄为君之意相同。汪昂谓人或以首乌加入六味丸中。是合两方为一方。一药有二君。殊非制方本意。其说甚是。）</p><p>肉苁蓉</p><p>（山草）滋肾润燥</p><p>肉苁蓉（专入肾。兼入大肠）。甘酸咸温。体润色黑。诸书既言峻补精血。又言力能兴陽助火。是明因其气温。力专滋陰。得此陽随陰附而陽自见兴耳！惟其力能滋补。故凡症瘕积块。得此而坚即消。惟其滋补而陽得助。故凡遗精茎痛。寒热时作。亦得因是而除。若谓火衰至极。用此甘润之品。同于附桂。力能补陽。其失远矣！况此既言补陰。而补陰又以苁蓉为名。是明因其功力不骤。气专润燥。是亦宜于便闭。而不宜于胃虚之人也。谓之滋陰则可。谓之正未必。然长大如臂。重至斤许。有松子鳞甲者良。酒浸。刷去浮甲。劈。除内筋膜。酒蒸半日。酥炙用。忌铁器。</p><p>锁陽</p><p>（山草）补陰润燥功同肉苁蓉</p><p>锁陽（专入肾。兼入大肠。辍耕录云。锁陽生鞑靼田地。野马或与蛇龙遗精入地。久之发起类。甘咸性温。润燥养筋。凡陰气虚损。精血衰败。大便燥结。治可用此以啖。并代苁蓉煮粥弥佳。则知其性虽温。其体仍润。未可云为命门火衰必用之药也。故书有载大便不燥结者勿用。益知性属陰类。即有云可补陽。亦不过云其陰补而陽自兴之意。岂真性等附桂。而为燥热之药哉？但古表着药功。多有隔一隔二立说。以致茫若观火。究之细从药之气味形质考求。则孰陰孰陽。自尔立见。又奚必沾沾于书治功是求者乎？状类男陽。用宜酥炙。</p><p>菟丝</p><p>（蔓草）补肝止遗固脱</p><p>菟丝（专入肝肾。兼入脾）。辛甘温平。质粘。温而不燥。补而不滞。得天地中和之气。故书称为补髓添精。强筋健骨。止遗固泄。暖腰温膝。明目祛风。（血补则风祛。）为补肝肾脾气要剂。合补骨脂杜仲用之。最为得宜。但杜仲补骨脂气味辛温。性专趋下。不似菟丝气味甘平而不重降耳。（老学庵笔记云。族弟服菟丝子发疽。汪昂辟其或感他毒。不得归咎菟丝。）</p><p>若服之而见陽强不痿。其便燥结。小水赤涩者。以性主补故也。但菟丝子最难得真。卖者有以水犀草子种出。形象绝似。药肆所贾。多属此物。然服之亦有微功。酒浸煮烂。作饼曝干。山药为使。</p><p>巴戟天</p><p>（山草）温补肾陰兼祛风湿</p><p>巴戟天（专入肾）。辛甘微温。据书称为补肾要剂。能治五痨七伤。强陰益精。以其体润故耳。（好古曰。巴戟肾经血分药也。权曰。病患虚损。加而用之。）然气味辛温。又能祛风除湿。故凡腰膝疼痛。风气脚气水肿等症。服之更为有益。（宗 曰。有人嗜酒。日须五七杯。后患脚气甚危。或教以巴戟半两。糯米同炒。米微转色。去米不用。大黄一两。锉炒。同为末。熟蜜丸。温水服。仍禁酒愈。）观守真地黄饮子用此以治风邪。义实基此。未可专作补陰论也。川产中虽色紫微有白糁粉色。而理小暗者真。（根如连珠。击破中紫而鲜洁者伪。又山 根似巴戟。但色白。人多以醋煮乱之。）去心。酒浸焙用。覆盆子为使。恶丹参。</p><p>续断</p><p>（隰草）补肝以散筋骨血气凝滞</p><p>续断（专入肝肾）。因何以续为名。盖缘其味苦。其性温。能入肾经以补骨。又缘其味辛。能入肝经以补筋。（辛能散风。风除而筋活。）味兼甘。又入中州以补虚。（甘味不多。补不甚专。）凡跌扑折伤痈肿。暨筋骨曲节血气滞之处。服此即能消散。（续断力实消散。）止痛生肌。且审其味涩。故能止血治漏。并缩小便固精安胎。（下部血分寒滞者宜此。）久服能气力倍增。（血气不滞。）筋断复续。故曰续断。实疏通（疏通二字贴切。）气血筋骨第一药也。第因气薄而见精脱胎动溺血失血等症。则又深忌。以性下流者故耳。功与地黄牛膝杜仲巴戟相等。但有温补细微之别。不可不知。川产者良。状如鸡脚皮黄皱节节断者真。去里硬筋酒浸用。地黄为使。（每见今人气虚血脱。医用牛膝补骨脂杜仲续断安胎。殊属可骇。）</p><p>杜仲</p><p>（乔木）温补肝气达于下部筋骨气血</p><p>杜仲（专入肝）。辛甘微温。诸书皆言能补腰脊。为筋骨气血之需。以其色紫入肝。为肝经气药。盖肝主筋。肾主骨。肾充则骨强。肝充则筋健。屈伸利。用皆属于筋。故入肝而补肾。子能令母实也。且性辛温。能除陰痒。去囊湿。痿痹痈软必需。脚气疼痛必用。（按庞元英谈薮。一少年新娶后得脚软病。且疼甚。医作脚气治不效。路钤孙琳诊之。用杜仲一味。寸断片拆。每以一两。用半酒半水一大盏煎服。三日能行。又三日全愈。琳曰。此乃肾虚。非脚气也。杜仲能治腰膝痛。以酒行之。则为效容易矣！）胎滑梦遗切要。若使遗精有痛。用此益见精脱不已。以其气味辛温。能助肝肾旺气也。胎因气虚而血不固。用此益见血脱不止。以其气不上升反引下降也。功与牛膝地黄续断相佐而成。但杜仲性补肝肾。能直达下部筋骨气血。不似牛膝达下。走于经络血分之中。熟地滋补肝肾。竟入筋骨精髓之内。续断调补筋骨。在于曲节气血之间之为异耳。独怪今世安胎。不审气有虚实。辄以杜仲牛膝续断等药引血下行。在肾经虚寒者。固可用此温补以固胎元。（如古方之治三四月即坠者。于两月前以杜仲八两。糯米煎汤浸透。炒断丝续断二两。酒浸山药六两。为末糊丸。或枣肉为丸。米饮下。固肾托胎之类。绣见今时医士。不审虚实。用此安胎甚多。殊为可惜。）若气陷不升。血随气脱。而胎不固者。用此则气益陷不升。其血必致愈脱无已。故凡用药治病。须察脉症虚实。及于上下之处。有宜不宜。以为审用。若徒守其一曲。（胎动症类甚多。若不细心揣摩。安得不守一曲？）以应无穷之变。非惟无益。且以增害。（不通医士。多犯是弊。可惜可惜！）出汉中浓润者良。去粗皮锉。或酥或酒或蜜以炙。或姜或盐或酒以炒。在人随症活变耳。恶黑参。（今医止守备要以求药性。若备要论有遗漏。便不他求。可惜。）</p><p>覆盆子</p><p>（蔓草）涩精固脱</p><p>覆盆子（专入肾）。甘酸微温。性禀中和。功能而不燥。固精而不凝。（李士材曰。强肾无燥热之偏。固精无凝涩之害。金玉之品也。）故服陰痿能强。肌肤能泽。脏腑能和。须发不白。女子服之多孕。既有补益之功。复多收敛之义。名为覆盆子者。服之能使溺盆皆覆也。但真甚少。药肆多以树莓代充。酒浸色红者是真。否即属假。去蒂淘净捣饼。用时酒拌蒸。（同车前五味菟丝蒺藜子为五子衍宗丸。治男子精气亏乏中年无子。加入巴戟天腽肭脐补骨脂鹿茸白胶山茱萸肉苁蓉。治陽虚陰痿临房不举。精寒精薄。宜去蒂。酒煮用。）</p><p>狗脊</p><p>（山草）温补肝肾以除风湿</p><p>狗脊（专入肝肾）。味苦甘平微温。何书既言补血。又曰去湿除风。能使脚弱腰痛失溺周痹俱治。（周痹因于风寒湿邪。在于血脉上下。寒凝汁沫。排于分肉而痛。即内经所谓内不在脏腑。外未发于皮。独居分肉之间。真气不能周。故曰周痹。）是明因其味苦。苦则能以燥湿。又因其味甘。甘则能以益血。又因其气温。温则能以补肾养气。盖湿除而气自周。气周而溺不失。血补而筋自强。筋强而风不作。是补而能走之药也。故凡一切骨节诸疾。有此药味燥入。则机关自强。而俯仰亦利。非若巴戟性兼辛散。能于风湿则直除耳。去毛。（有黄毛如狗形。故曰金毛狗脊。）切片酒蒸。萆 为使。熬膏良。</p><p>胡桃</p><p>（山果）温补命门涩精固气</p><p>胡桃（专入命门。兼入肺大肠）。味甘气热。皮涩肉润汁黑。诸书皆言能通命火。助相火。利三焦。温肺润肠。补气养血。敛气定喘。涩精固肾。与补骨脂一水一火。大补下焦。有同气相生之妙。（韩 曰。破故纸属火。能使心胞之火相通。胡桃属水。主润血养血。血属陰恶燥。故油以润之。佐破故纸有木火相生之妙。故古有云黄柏无知母。破故纸无胡桃。犹水母之无 也。时珍曰。命门气与肾通。藏精血而恶燥。若肾命不燥。精气内充。则饮食自健。肌肤光泽。肠肤润而血脉通。此胡桃佐补药。有令人肥健能食。润肌黑发。固精治燥调血之功也。命门既通。则三焦利。故上通于肺。而虚寒喘嗽者宜之。下通于肾。而腰脚虚痛者宜之。内而心腹诸痛可止。外而疮肿之毒可散矣！洪氏夷坚志止言胡桃治痰嗽。能敛肺。盖不知其为命门三焦之药也。）若使多食。则能动风脱人眉毛。（志曰。多食动风脱人眉。颖曰。多食生痰。动肾火。）同钱细嚼。则即与铜俱化。与甘蔗同嚼。则蔗渣消融。盖因味甘则三焦可利。汁黑则能入肾通命。皮涩则气可敛而喘可定。肉润则肺得滋而肠可补。气热则食不敢多而有动风脱毛火铄消融化铜之弊耳。是以疮肿鼠 痰核。取其用能通郁解结。惟肺有热痰。既命门火炽者切忌。（时珍曰。胡桃性热。能入肾肺。惟虚寒者宜之。而痰火积热者不宜多食耳。）壳烧灰存性。治乳痈。皮涂须发皆黑。（志曰。仙方取青皮压油。和詹糖香涂毛发。色如漆也。）养血去皮用。敛涩连皮用。</p><p>灵砂</p><p>（石）坠陽 交陰镇纳归肾</p><p>灵砂（专入胃）。又名神砂。系水银硫黄二物同水火 炼而成。（慎微曰。用水银一两。硫黄六铢。细研炒作青砂头。后入水火既济炉抽之。如束针纹者成就也。时珍曰。此以至陽勾至陰。脱陰反陽。故曰灵砂。）盖水银性秉最陰。硫黄性秉纯陽。同此煎熬。合为一气。则火与水交。水与火合。而无亢腾飞越之弊矣。故凡陽邪上浮。下不交而至虚烦狂燥。寤寐不安。精神恍惚者。用此坠陽交陰。则精神镇摄。而诸病悉去。谓之曰灵。即见扶危拯急。若有神使之意。（时珍曰。硫黄陽精也。水银陰精也。以之相配。夫妇之道。纯陰纯陽。二体合璧。故能夺造化之妙。而升降陰陽。既济水火。为扶危拯急之神丹。但不可久服尔。苏东坡言此药治久患反胃。及一切吐逆。小儿惊吐。其效如神。有配合陰陽之妙故也。时珍常以陰陽水送之。尤妙。）后人不明辰砂即属丹砂。混以灵砂入于益元散内。（即滑石六两。甘草一两。加辰砂。）讵知一神一灵。音同字别。一水一火。天渊各判。乌可以此烹炼燥烈之品。以代辰州甘寒之味耶？市肆与医。妄用如斯。附记以俟高明并参。</p><p>鹿胶</p><p>（兽）温补肾陰以通冲任</p><p>鹿胶（专入肾）。由角煎熬。书载补陽益陰。强精活血。总不出通督脉补命门之用。但其性力缓味甘。不能如茸之力峻。盖茸有通交陽维之功。（陽维起于诸陽之会而维持诸陽。）胶有缘合冲脉之任。（冲脉起于胞中为诸脉之海。）胶非藉桂同用以通其陽。则不能除寒热惊痫。胶非假龟胶同用。不能达任而治羸瘦腰痛。（任脉行腹部之中行。乃陰脉之总司。）胶非假地黄当归同投。不得引入冲脉而治妇人血闭胎漏。至若胶治伤中绝劳。即茸所谓能主漏下恶下也。胶之能以补中益气。即茸所谓能以益气强志也。胶之能以轻身延年。即茸所谓能以生齿不老也。然惟平脏服之得宜。若使纯陰无陽。服此反能泥膈。先不免有腹胀饱满之弊矣。生角味咸气温。（茸之粗者为角。凡含血之物。肉易长。筋次之。骨最难长。故人二十岁骨髓方坚。麋鹿角无两月。长至二十余斤。凡骨之生。无速于此。草木亦不及之。头为诸陽之会。钟于头角。岂与凡血比哉？）生能散热行血。消肿辟恶。（以咸气能入肾软坚。温能通行散邪。）熟能益肾补虚。强精活血。角霜连汁煎干。书载能治脾胃虚寒便泄。取其温而不滞。若以煎过胶者代充。其胶既去。服之奚益。鹿胎鹿肉鹿筋。力能补陽。若麋胎麋肉麋筋。则反损陽而伤陰矣。不可不慎。鹿胎须以色淡形瘦者为是。若色深形肥。则为麋胎矣。若色皎白。其胎下唇。不若鹿之长于上唇。则为獐胎。其他兽胎。总与鹿胎不侔。鹿筋亦须辨。骨细者为是。若粗即是麋筋。不可妄用。</p><p>海狗肾</p><p>（兽）补精行血软坚</p><p>海狗肾（专入肝胃）。即腽肭脐。系西番兽物。足似狗而鱼尾。（时珍曰。按唐书云。骨兽出辽西营州及结骨国。一统志云。腽肭脐出女真及三佛齐国。兽似狐。脚高如犬。走如飞。取其肾渍油。名腽肭脐。观此。则似狐之说非无也。盖似狐似鹿者其毛色尔。似狗者其足形也。似鱼者其尾形也。入药用外肾而曰脐者。连脐取之也。）今东海亦有。味甘而咸。其肾即兽之脐。投于睡熟犬边。犬即惊跳。腊月浸置水内不冻。其性之热。殆可见矣。故书载治宿血 癖 羸症者。取其咸能入血软坚。温能通行消散也。用以佐其房术者。取咸温入肾补虚固精壮陽道也。（时珍曰。精不足者补之以味也。大抵与苁蓉锁陽之功相近。亦可同糯米法面酿酒服。）此药虽置器中。长年温润。然能入水不冻。大不同于他药。若云功近苁蓉锁陽。润虽相若。气实不同。不无浓视苁蓉锁陽而薄视此物也。但脾胃挟有寒湿者亦忌。以湿遇湿故耳。恐相碍也。酒浸。纸裹炙香。锉捣。或于银器中以酒煎熟合药用。（时珍曰。以汉椒樟脑同收则不坏。）</p><p>獭</p><p>（兽）山獭茎暖精 水獭肝补肝肾虚损杀鬼疰蛊毒</p><p>獭（专入肝肾）。有在山在水之别。山獭（出广宜州溪洞。）性禀纯陽。其性最婬。（牝兽知而痿精寒。取陰一枚。价值数金。水獭以水为生。水性最灵。獭亦多慧。性最嗜鱼。鱼之精气。皆聚于肝。故獭亦得诸鱼之气而聚于肝者也。按肝诸畜皆有定数。惟獭一月一叶。间有退叶。因其渐落复生者故耳。獭味性寒。惟肝性温。味咸微毒。专入肝肾。补虚除劳。俾五脏安和。邪气自却。而鬼疰蛊毒。因得退除矣。葛洪言尸疰。（尸疰五疰之一。病则使人寒热沉沉。默默不知病之所苦。无处不恶。积月累年。淹淹至死。后复传于他人。乃至灭门。觉有此候。）惟取獭肝一具。陰干为末。水服方寸匙。日三。以瘥为度。如无獭肝。獭爪亦可。小儿鬼疰及诸鱼骨鲠。烧灰酒服。故仲景治冷劳。崔氏治蛊疰。皆有獭肝丸之用耳。</p><p>犬肉</p><p>（畜）补脾陰陰</p><p>犬肉（专入脾胃肾）。味咸性温。属土有火。故歹人履地。虽卧必醒。其肉食之。能令脾胃温暖。且脾胃温则五脏皆安。故又能补绝伤。壮陽道。暖腰膝。益气力。补血脉。浓胃肠。实下焦。填骨髓也。色黄者则于脾益补。色黑者则于肾更妙。两肾能助陽事。但肉炙食益热。令人消渴。妊妇食之。令子无声。热病后及中满症服。更能杀人。畏杏仁。</p><p>紫河车</p><p>（人）滋补虚损</p><p>紫河车（专入肝肾）。甘寒性温。虽曰本人血气所生。故能以人补人也。凡一切虚劳损极。（损于肺则见皮聚毛落。损于心则见血脉不荣于五脏六腑。损于脾则见肌肉消瘦不能饮食。损于肝则见筋缓不能收持。损于肾则见骨痿不起。损在肺则损自上及下。是肺先受其损。然后及心及脾及肝及肾而递见也。损在精则损由下及上。是肾先受其损。然后自肝自脾自心自肺而递及也。伤肺自上及下。过于胃则不可治。伤肾自下而上。过于脾则不可治。故以得饮食为贵。）</p><p>恍惚失志。癫痫肌肉羸等症。用之极为得宜。（紫河车禀受精血结孕之余液。得母之气血居多。故能峻补营血。）如永类钤方用此。合以山药参苓以补真陰。（所谓精不足者。补之以味也。）然究皆属滑肠之品。故合天冬麦冬黄柏生地龟板同服。则于胃气有损。（如吴球创大造丸之类。）况干食则等肉脯。入药亦鲜奇效。且药补剂甚多。在人别为取用。慎毋于此恋恋不置也。用取初生色紫者良。（米泔摆净长流水中久洗。）去筋膜。蒸捣和药用。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/bencaoqiuzhen/120117.html' class='pagedaohang'>【上一篇】<i>:上编 卷二·收涩-温涩</i></a></span><span class="tomenu"><a href="https://aaoe.github.io/gudaiyishu/bencaoqiuzhen/" title="本草求真" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/bencaoqiuzhen/120115.html' class='pagedaohang'>【下一篇】<i>：上编 卷一·补剂-滋水</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>