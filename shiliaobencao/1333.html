<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>食疗本草_卷上</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shiliaobencao/">食疗本草</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shiliaobencao/'>食疗本草</a> > </div>
<div class="kind">
  <h1 class="h11">卷上</h1>
</div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/gudaiyishu/shiliaobencao/" title="食疗本草" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shiliaobencao/1332.html' class='pagedaohang'>【下一篇】<i>：</i></a></span>
</ul>
<div class="articleContent" id="articleContent"> <p>盐</p><p>（一）蠼 尿疮∶盐三升，水一斗，煮取六升。以绵浸汤，淹疮上。〔证〕</p><p>（二）又，治一切气及香港脚∶取盐三升，蒸，候热分裹，近壁，脚踏之，令脚心热。〔证〕</p><p>（三）又，和槐白皮蒸用，亦治香港脚。夜夜与之良。〔证〕</p><p>（四）又，以皂荚两梃，盐半两，同烧令通赤，细研。夜夜用揩齿。一月后，有动者齿及血 齿，并瘥，其齿牢固。〔证〕</p><p>石燕</p><p>（一）在乳穴石洞中者，冬月采之，堪食。余月采者只堪治病，不堪食也。食如常法。〔嘉·证〕</p><p>（二）又，治法∶取石燕二十枚，和五味炒令熟，以酒一斗，浸三日，即每夜卧时饮一两盏，随性（多少）也。甚能补益，能吃食，令人健力也。〔嘉·证〕</p><p>黄精</p><p>（一）饵黄精，能老不饥。其法∶可取瓮子去底，釜上安置令得，所盛黄精令满。密盖，蒸之。令气溜，即曝之。第二遍蒸之亦如此。九蒸九曝。凡生时有一硕，熟有三、四斗。蒸之若生，则刺人咽喉。曝使干，不尔朽坏。〔证〕</p><p>（二）其生者，若初服，只可一寸半，渐渐增之。十日不食，能长服之，止三尺五寸。</p><p>服三百日后，尽见鬼神。饵必升天。〔证〕</p><p>（三）根、叶、花、实，皆可食之。但相对者是，不对者名偏精。〔证〕</p><p>甘菊〈平〉</p><p>其叶，正月采，可作羹；茎，五月五日采；花，九月九日采。并主头风目眩、泪出，去烦热，利五脏。野生苦菊不堪用。〔证〕</p><p>天门冬</p><p>（一）补虚劳，治肺劳，止渴，去热风。可去皮心，入蜜煮之，食后服之。若曝干，入蜜丸尤佳。〔证〕</p><p>（二）亦用洗面，甚佳。〔证〕</p><p>地黄〈微寒〉</p><p>以少蜜煎，或浸食之，或煎汤，或入酒饮，并妙。生则寒，主齿痛，唾血，折伤。叶可以羹。〔证〕</p><p>薯蓣（山药）</p><p>治头疼，利丈夫，助陰力。和面作 ，则微动气，为不能制面毒也。熟煮和蜜，或为汤煎，或为粉，并佳。干之入药更妙也。〔证〕</p><p>白蒿〈寒〉</p><p>（一）春初此蒿前诸草生。捣汁去热黄及心痛。其叶生 ，醋淹之为菹，甚益人。〔嘉〕</p><p>（二）又，叶干为末，夏日暴水痢，以米饮和一匙，空腹服之。〔嘉〕</p><p>（三）子∶主鬼气，末和酒服之良。〔嘉〕</p><p>（四）又，烧淋灰煎，治淋沥疾。〔嘉〕</p><p>决明子〈平〉</p><p>（一）叶∶主明目，利五脏，食之甚良。〔证〕</p><p>（二）子∶主肝家热毒瓦斯，风眼赤泪。每日取一匙， 去尘埃，空腹水吞之。百日后，夜见物光也。〔证〕</p><p>生姜〈温〉</p><p>（一）去痰下气。多食少心智。八九月食，伤神。〔嘉·证〕</p><p>（二）除壮热，治转筋，心满。食之除鼻塞，去胸中臭气，通神明。〔心·证〕</p><p>（三）又，冷撩取椒烙之为末，共干姜末等分，以醋和面，作小馄饨子，服二七枚。先以水煮，更之饮中重煮。出，停冷吞之。以粥饮下，空腹，日一度作之良。〔嘉〕</p><p>（四）谨按∶止逆，散烦闷，开胃气。又姜屑末和酒服之，除偏风。汁作煎，下一切结实冲胸膈恶气，神验。〔嘉〕</p><p>（五）又，胃气虚，风热，不能食∶姜汁半鸡子壳，生地黄汁少许，蜜一匙头，和水三合，顿服立瘥。〔证〕</p><p>（六）又，皮寒，（姜）性温。〔证〕</p><p>（七）又，姜汁和杏仁汁煎成煎，酒调服，或水调下。善下一切结实冲胸膈。〔证〕</p><p>苍耳〈温〉</p><p>（一）主中风、伤寒头痛。〔嘉〕</p><p>（二）又，疔肿困重，生捣苍耳根、叶，和小儿尿绞取汁，冷服一升，日三度，甚验。〔嘉〕</p><p>（三）拔疔肿根脚。〔证〕</p><p>（四）又，治一切风∶取嫩叶一石，切，捣和五升麦 ，团作块。于蒿、艾中盛二十日，状成曲。取米一斗，炊作饭。看冷暖，入苍耳麦 曲，作三大升酿之。封一十四日成熟。取此酒，空心暖服之，神验。封此酒可两重布，不得全密，密则溢出。〔证〕</p><p>（五）又，不可和马肉食。〔证〕</p><p>葛根</p><p>蒸食之，消酒毒。其粉亦甚妙。〔证〕</p><p>栝蒌（瓜蒌）</p><p>（一）子∶下乳汁。〔证〕</p><p>（二）又，治痈肿∶栝蒌根苦酒中熬燥，捣筛之。苦酒和，涂纸上，摊贴。服金石人宜用。〔证〕</p><p>燕子（通草）〈平〉</p><p>（一）上主利肠胃，令人能食。下三焦，除恶气。和子食更良。江北人多不识此物，即南方人食之。〔卷·嘉〕</p><p>（二）又，主续五脏音声及气，使人足气力。〔卷·嘉〕</p><p>（三）又，取枝叶煮饮服之，治卒气奔绝。亦通十二经脉。其茎为（通）草，利关节拥塞不通之气。今北人只识 草，而不委子功。（其皮不堪食）。〔卷·嘉〕</p><p>（四）煮饮之，通妇人血气。浓煎三、五盏，即便通。〔证〕</p><p>（五）又，除寒热不通之气，消鼠 、金疮、 折。煮汁酿酒妙。〔证〕</p><p>百合〈平〉</p><p>主心急黄，（以百合）蒸过，蜜和食之。作粉尤佳。红花者名山丹，不堪食。〔证〕</p><p>艾叶</p><p>（一）干者并煎者，（主）金疮，崩中，霍乱。止胎漏。春初采，为干饼子，入生姜煎服，止泻粒三月三日，可采作煎，甚治冷。若患冷气，取熟艾面裹作馄饨，可大如弹子许。</p><p>〔证〕</p><p>（二）（艾实）∶又治百恶气，取其子，和干姜捣作末，蜜丸如梧子大，空心三十丸服，以饭三、五匙压之，日再服。其鬼神速走出，颇消一切冷气。田野之人与此方相宜也。〔嘉·证〕</p><p>（三）又，产后泻血不止，取旧艾叶半两炙熟，老生姜半两，浓煎汤，一服便止，妙。〔证〕</p><p>蓟菜（小蓟）</p><p>（一）小蓟根∶主养气。取生根叶，捣取自然汁，服一盏，立佳。〔证〕</p><p>（二）又，取菜煮食之，除风热。〔证〕</p><p>（三）根主崩中。又，女子月候伤过，捣汁半升服之。〔证〕</p><p>（四）叶只堪煮羹食，甚除热风气。〔心〕</p><p>（五）又，金创血不止， 叶封之即止。〔心·证〕</p><p>（六）夏月热，烦闷不止∶捣叶取汁半升，服之立瘥。〔证〕</p><p>恶食（牛蒡）</p><p>（一）根，作脯食之良。〔证〕</p><p>（二）热毒肿，捣根及叶封之。〔证〕</p><p>（三）杖疮、金疮，取叶贴之，永不畏风。〔证〕</p><p>（四）又瘫缓及丹石风毒，石热发毒。明耳目，利腰膝∶则取其子末之，投酒中浸经三日，每日饮三两盏，随性多少。〔证〕</p><p>（五）欲散支节筋骨烦热毒。则食前取子三七粒，熟 吞之，十服后甚食。〔证〕</p><p>（六）细切根如小豆大，拌面作饭煮食，（消胀壅）尤良。〔证〕</p><p>（七）又，皮毛间习习如虫行，煮根汁浴之。夏浴慎风。却入其子炒过，末之如茶，煎三匕，通利小便。〔证〕</p><p>海藻</p><p>（一）主起男子陰气，常食之，消男子 疾。南方人多食之，传于北人。北人食之，倍生诸病，更不宜矣。〔心·嘉〕</p><p>（二）瘦人，不可食之。〔心 〕</p><p>昆布</p><p>下气，久服瘦人。无此疾者，不可食。海岛之人爱食，为无好菜，只食此物。服久，病亦不生。遂传说其功于北人。北人食之，病皆生，是水土不宜尔。〔证〕</p><p>紫菜</p><p>下热气，多食胀人。若热气塞咽喉，煎汁饮之。此是海中之物，味犹有毒性。凡是海中菜，所以有损人矣。〔证〕</p><p>船底苔</p><p>冷，无毒。治鼻洪，吐血，淋疾∶以炙甘草并豉汁浓煎汤，旋呷。又，主五淋∶取一团鸭子大，煮服之。又，水中细苔∶主天行病，心闷，捣绞汁服。〔嘉补〕</p><p>干苔</p><p>味咸，寒（一云温）。主痔，杀虫，及霍乱呕吐不止，煮汁服之。又，心腹烦闷者，冷水研如泥，饮之即止。又，发诸疮疥，下一切丹石，杀诸药毒。不可多食，令人痿黄，少血色。</p><p>杀木蠹虫，内木孔中。但是海族之流，皆下丹石。〔嘉补〕</p><p>香（小茴香）</p><p>（一）（恶心）∶取 香华、叶煮服之。〔心〕</p><p>（二）国人重之，云有助陽道，用之未得其方法也。生捣茎叶汁一合，投热酒一合。服之治卒肾气冲胁、如刀刺痛，喘息不得。亦甚理小肠气。〔证〕</p><p>荠</p><p>丹石发动，取均食之尤良。〔证〕</p><p>酱〈温〉</p><p>散结气，治心腹中冷气。亦名土荜茇。岭南荜茇尤治胃气疾，巴蜀有之。〔证〕</p><p>青蒿（草蒿）〈寒〉</p><p>（一）益气长发，能轻身补中，不老明目，煞风毒。捣敷疮上，止血生肉。最早，春前生，色白者是。自然香醋淹为菹，益人。治骨蒸，以小便渍一两宿，干，末为丸，甚去热劳。〔证〕</p><p>（二）又，鬼气，取子为末，酒服之方寸匕，瘥。〔证〕</p><p>（三）烧灰淋汁，和锻石煎，治恶疮瘢 。〔证〕</p><p>菌子〈寒〉</p><p>（一）发五脏风壅经脉，动痔病，令人昏昏多睡，背膊、四肢无力。〔嘉·证〕</p><p>（二）又，菌子有数般，槐树上生者良。野田中者，恐有毒，杀人。〔嘉·证〕</p><p>（三）又，多发冷气，令腹中微微痛。〔嘉·证〕</p><p>牵牛子</p><p>多食稍冷，和山茱萸服之，去水玻〔证〕</p><p>羊蹄</p><p>主痒，不宜多食。〔证〕</p><p>菰菜、茭首</p><p>（一）菰菜∶利五脏邪气，酒 面赤，白癞 疡，目赤等，效。然滑中，不可多食。热毒风气，卒心痛，可盐、醋煮食之。〔嘉〕</p><p>（二）若丹石热发，和鲫鱼煮作羹，食之三两顿，即便瘥耳。〔证〕</p><p>（三）茭首∶寒。主心胸中浮热风，食之发冷气，滋人齿，伤陽道，令下焦冷滑，不食甚好。〔嘉〕</p><p>竹（蓄）</p><p>（一）蛔虫心痛，面青，口中沫出，临死∶取叶十斤，细切。以水三石三斗，煮如饧，去滓。通寒温，空心服一升，虫即下。至重者再服，仍通宿勿食，来日平明服之。〔证〕</p><p>（二）患痔∶常取 竹叶煮汁澄清。常用以作饭。〔证〕</p><p>（三）又，患热黄、五痔∶捣汁顿服一升，重者再服。〔证〕</p><p>（四）丹石发，冲眼目肿痛∶取均一握，洗。捣以少水，绞取汁服之。若热肿处，捣根茎敷之。〔证〕</p><p>甘蕉</p><p>主黄胆。子∶生食大寒。主渴，润肺，发冷玻蒸熟曝之令口开，舂取人食之。性寒，通血脉，填骨髓。〔证〕</p><p>蛇莓</p><p>（一）主胸、胃热气，有蛇残不得食。〔证〕</p><p>（二）主孩子口噤，以汁灌口中，死亦再活。〔证〕</p><p>苦〈微寒〉</p><p>生食治漆疮。五月五日采，曝干作灰，敷面目、通身漆疮。不堪多食尔。〔证〕</p><p>槐实</p><p>（一）主邪气，产难，绝伤。〔证〕</p><p>（二）春初嫩叶亦可食，主瘾疹，牙齿诸风疼。〔证〕</p><p>枸杞〈寒〉</p><p>（一）无毒。叶及子∶并坚筋能老，除风，补益筋骨，能益人，去虚劳。〔证〕</p><p>（二）根∶主去骨热，消渴。〔证〕</p><p>（三）叶和羊肉作羹，尤善益人。代茶法煮汁饮之，益陽事。〔证〕</p><p>（四）能去眼中风痒赤膜，捣叶汁点之良。〔证〕</p><p>（五）又，取洗去泥，和面拌作饮，煮熟吞之，去肾气尤良。又益精气。〔证〕</p><p>榆荚〈平〉</p><p>（一）上疗小儿痫疾，（小便不利）。〔卷·证〕</p><p>（二）又方，患石淋、茎又暴赤肿者∶榆皮三两，熟捣，和三年米醋滓封茎上。日六七遍易。〔卷·嘉·证〕</p><p>（三）又方，治女人石痈、妒乳肿。〔卷·嘉〕</p><p>（四）案经∶宜服丹石人。取叶煮食，时服一顿亦好。高昌人多捣白皮为末，和菹菜食之甚美。消食，利关节。〔卷·嘉·证〕</p><p>（五）又，其子可作酱，食之甚香。然稍辛辣，能助肺气。杀诸虫，下（气，令人能食。又）心腹间恶气，内消之。陈滓者久服尤良。〔卷·嘉·证〕</p><p>（六）又，涂诸疮癣妙。〔卷·证〕</p><p>（七）又，卒冷气心痛，食之瘥。〔卷·嘉·证〕</p><p>酸枣〈平〉</p><p>主寒热结气，安五脏，疗不能眠。〔证〕</p><p>木耳〈寒〉</p><p>无毒。利五脏，宣肠胃气拥、毒瓦斯，不可多食。惟益服丹石人。热发，和葱豉作羹。〔嘉〕</p><p>桑</p><p>（一）桑椹∶性微寒。食之补五脏，耳目聪明，利关节，和经脉，通血气，益精神。〔心〕</p><p>（二）桑根白皮∶煮汁饮，利五脏。又入散用，下一切风气水气。〔嘉〕</p><p>（三）桑叶∶炙，煎饮之止渴，一如茶法。〔嘉〕</p><p>（四）桑皮∶煮汁可染褐色，久不落。柴∶烧灰淋汁入炼五金家用。〔嘉〕</p><p>竹</p><p>（一）淡竹上，甘竹次。主咳逆，消渴，痰饮，喉痹，鬼疰恶气。杀小虫，除烦热。〔证〕</p><p>（二）苦竹叶∶主口疮，目热，喑哑。〔证〕</p><p>（三）苦竹 ∶主下热壅。〔证〕</p><p>（四）苦竹根∶细锉一斤，水五升，煮取汁一升，分三服。大下心肺五脏热毒瓦斯。〔证〕</p><p>（五）笋∶寒。主逆气，除烦热，又动气，能发冷症，不可多食。越有芦及箭笋，新者稍可食，陈者不可食。其淡竹及中母笋虽美，然发背闷香港脚。〔心·嘉〕</p><p>（六）苦笋不发痰。〔证〕</p><p>（七）竹笋不可共鲫鱼食之，使笋不消成症病，不能行步。〔心〕</p><p>（八）慈竹∶夏月逢雨，滴汁着地，生蓐似鹿角，色白。取洗之，和姜酱食之，主一切赤白粒极验。〔遗〕</p><p>（九）慈竹沥∶疗热风，和食饮服之良。〔嘉〕</p><p>（十）淡竹沥∶大寒。主中风大热，烦闷劳复。〔证〕</p><p>（十一）淡竹 ∶主噎膈，鼻衄。〔证〕</p><p>（十二）竹实∶通神明，轻身益气。〔证〕</p><p>（十三） 、淡、苦、甘外，余皆不堪，不宜人。〔证〕</p><p>吴茱萸〈温〉</p><p>（一）上主治心痛，下气，除咳逆，去脏中冷。能温脾气消食。〔卷·嘉〕</p><p>（二）又方，生树皮∶上牙疼痛痒等，立止。〔卷·嘉〕</p><p>（三）又，（患风瘙痒痛者），取茱萸一升，清酒五升，二味和煮，取半升去滓，以汁微暖洗。〔卷·嘉〕</p><p>（四）如中风贼风，口偏不能语者，取茱萸一升，美清酒四升，和煮四五沸，冷服之半升。日二服，得小汗为瘥。〔卷·嘉〕</p><p>（五）案经∶杀鬼毒尤良。〔卷·嘉〕</p><p>（六）又方∶夫人冲冷风欲行房，陰缩不怒者，可取二七粒，（嚼）之良久，咽下津液。并用唾涂玉茎头即怒。〔卷〕</p><p>（七）又，闭目者名 子，不宜食。〔卷·嘉〕</p><p>（八）又方，食鱼骨在腹中，痛，煮汁一盏，服之即止。〔卷·心 ·嘉〕</p><p>（九）又，鱼骨刺在肉中不出，及蛇骨者，（捣吴茱萸）以封其上，骨即烂出。〔卷·心·嘉〕</p><p>（十）又，奔豚气冲心，兼香港脚上者，可和生姜汁饮之，甚良。〔卷·嘉〕</p><p>（十一）微温。主痢，止泻，浓肠胃。肥健人不宜多食。〔证〕</p><p>（食茱萸）〈温〉</p><p>（一）主心腹冷气痛，中恶，除咳逆，去脏腑冷，能温中，甚良。〔证〕</p><p>（二）又，齿痛，酒煎含之。〔证〕</p><p>（三）又，杀鬼毒。中贼风，口偏不语者，取子一升，美豉三升，以好酒五升，和煮四五沸，冷服半升，日三四服，得汗便瘥。〔证〕</p><p>（四）又，皮肉痒痛，酒二升，水五升，茱萸子半升，煎取三升，去滓微暖洗之立止。〔证〕</p><p>（五）又，鱼骨在腹中刺痛，煎汁一盏服之，其骨软出。〔证〕</p><p>（六）又，香港脚冲心，和生姜煎汁饮之。〔证〕</p><p>（七）又，鱼骨刺入肉不出者，捣封之。其骨自烂而出。〔证〕</p><p>（八）又，闭目者名 子，不堪食。〔证〕</p><p>槟榔</p><p>多食发热，南人生食。闽中名橄榄子。所来北者，煮熟，熏干将来。〔证〕</p><p>栀子</p><p>（一）主喑哑，紫癜风，黄胆，积热心躁。〔证〕</p><p>（二）又方，治下鲜血，栀子仁烧成灰，水和一钱匕服之。量其大小多少服之。〔证〕</p><p>芜荑〈平〉</p><p>（一）上主治五内邪气，散皮肤肢节间风气。能化食，去三虫，逐寸白，散腹中冷气〔卷·嘉·证〕</p><p>（二）又，患热疮，为末和猪脂涂，瘥。〔卷·嘉〕</p><p>（三）又方，和白沙蜜治湿癣。〔卷·嘉〕</p><p>（四）又方，和马酪治干癣，和沙牛酪疗一切疮。〔卷·嘉·证〕</p><p>（五）案经∶作酱食之，甚香美。其功尤胜于榆仁，唯陈久者更良。可少吃，多食发热、心痛，为其味辛之故。秋天食之（尤）宜人。长吃治五种痔玻（诸病不生）。〔卷·嘉·证〕</p><p>（六）又，杀肠恶虫。〔卷·证〕</p><p>茗（茶）</p><p>（一）茗叶∶利大肠，去热解痰。煮取汁，用煮粥良。〔证〕</p><p>（二）又，茶主下气，除好睡，消宿食，当日成者良。蒸、捣经宿。用陈故者，即动风发气。市人有用槐、柳初生嫩芽叶杂之。〔证〕</p><p>蜀椒·秦椒〈温〉</p><p>（一）粒大者，主上气咳嗽，久风湿痹。〔证〕</p><p>（二）又，患齿痛，醋煎含之。〔嘉·证〕</p><p>（三）又，伤损成疮中风，以面裹作馄饨，灰中炮之，使熟断开口，封其疮上，冷，易热者，三五度易之。亦治伤损成弓风。〔嘉·证〕</p><p>（四）又去久患口疮，去闭口者，以水洗之，以面拌煮作粥，空心吞之三、五匙，（以）饭压之。（重者可）再服，（以）瘥（为度）。〔嘉·证〕</p><p>（五）又，椒∶温，辛，有毒。主风邪腹痛，寒痹。温中，去齿痛，坚齿发，明目，止呕逆，灭瘢，生毛发，出汗，下气，通神，去老，益血，利五脏。治生产后诸疾，下乳汁。久服令人气喘促。十月勿食，及闭口者大忌，子细黑者是。秦椒白色也。〔嘉·证〕</p><p>（六）除客热，不可久食，钝人性灵。〔心〕</p><p>蔓椒</p><p>主贼风挛急。〔证〕</p><p>椿〈温〉</p><p>（一）动风，熏十二经脉、五脏六腑。多食令人神不清，血气微。〔嘉〕</p><p>（二）又，女子血崩及产后血不止，月信来多，可取东引细根一大握洗之，以水一大升煮，分再服便断。亦止赤带下。〔嘉〕</p><p>（三）又，椿俗名猪椿。疗小儿疳痢，可多煮汁后灌之。〔嘉〕</p><p>（四）又，取白皮一握，仓粳米五十粒，葱白一握，甘草三寸炙，豉两合。以水一升，煮取半升，顿服之。小儿以意服之。枝叶与皮功用皆同。〔嘉〕</p><p>樗</p><p>主疳痢，杀蛔虫。又名臭椿。若和猪肉、热面频食，则中满，盖壅经脉也。〔证〕</p><p>郁李仁</p><p>（一）气结者，酒服仁四十九粒，更泻，尤良。〔证〕</p><p>（二）又，破癖气，能下四肢水。〔证〕</p><p>胡椒</p><p>治五脏风冷，冷气心腹痛，吐清水，酒服之佳。亦宜汤服。若冷气，吞三七枚。〔证〕</p><p>橡实</p><p>主止痢，不宜多食。〔证〕</p><p>鼠李〈微寒〉</p><p>（一）主腹胀满。其根有毒，煮浓汁含之治 齿。并疳虫蚀人脊骨者，可煮浓汁灌之食。〔证〕</p><p>（二）其肉∶主胀满谷胀。和面作饼子，空心食之，少时当泻。〔证〕</p><p>（三）其煮根汁，亦空心服一盏，治脊骨疳。〔证〕</p><p>枳</p><p>多食发蛔虫。昔有南人修舍用此，误有一片落在酒瓮中，其酒化为水味。〔证〕</p><p>（榧）子〈平〉</p><p>（一）上主治五种痔，去三虫，杀鬼毒，恶疰。〔卷〕</p><p>（二）又，患寸白虫人，日食七颗，经七日满，其虫尽消作水即瘥。〔卷·证〕</p><p>（三）按经∶多食三升、二升佳，不发玻令人消食，助筋骨，安荣卫，补中益气，明目轻身。〔卷·嘉〕</p><p>藕〈寒〉</p><p>（一）上主补中焦，养神，益气力，除百玻久服轻身耐寒，不饥延年。〔卷〕</p><p>（二）生食则主治霍乱后虚渴、烦闷、不能食。长服生肌肉，令人心喜悦。〔卷·嘉〕</p><p>（三）案经∶神仙家重之，功不可说。其子能益气，即神仙之食，不可具说。〔卷〕</p><p>（四）凡产后诸忌，生冷物不食。唯藕不同生类也。为能散血之故。但美即而已，可以代粮。〔卷·嘉〕</p><p>（五）（又），蒸食甚补益（五脏，实）下焦，令肠胃肥浓，益气力。与蜜食相宜，令腹中不生诸虫。〔卷·嘉〕</p><p>（六）（亦可休粮）。仙家有贮石莲子及干藕经千年者，食之不饥，轻身能飞，至妙。世人何可得之。凡男子食，须蒸熟服之，生吃损血。〔卷·嘉〕</p><p>莲子〈寒〉</p><p>（一）上主治五脏不足，伤中气绝，利益十二经脉、廿五络血气。生吃（微）动气，蒸熟为上。〔卷·心·嘉〕</p><p>（二）又方，（熟）去心，曝干为末，着蜡及蜜，等分为丸服。（日服三十丸），令（人）不饥。学仙人最为胜。〔卷·嘉〕</p><p>（三）若雁腹中者，空腹服之七枚，身轻，能登高涉远。采其雁（食）之，或粪于野田中，经年犹生。〔卷·嘉〕</p><p>（四）又，或于山岩石下息、粪中者。不逢陰雨，数年不坏。〔卷·嘉〕</p><p>（五）又，诸飞鸟及猿猴，藏之于石室之内，其猿、鸟死后，经数百年者，取得之服，永世不老也。〔卷·嘉〕</p><p>（六）其子房及叶皆破血。〔卷·嘉〕</p><p>（七）又，根停久者，即有紫色。叶亦有褐色，多采食之，令人能变黑如 。〔卷〕</p><p>橘〈温〉</p><p>（一）（穣）∶止泄粒食之，下食，开胸膈痰实结气。下气不如皮也。穣不可多食，止气。性虽温，甚能止渴。〔心·嘉〕</p><p>（二）皮∶主胸中瘕热逆气。〔心〕</p><p>（三）又，干皮一斤，捣为末，蜜为丸。每食前酒下三十丸，治下焦冷气。〔嘉〕</p><p>（四）又，取陈皮一斤，和杏仁五两，去皮尖熬，加少蜜为丸。每日食前饮下三十丸，下腹脏间虚冷气。香港脚冲心，心下结硬，悉主之。〔嘉〕</p><p>柚</p><p>味酸，不能食。可以起盘。〔心〕</p><p>橙〈温〉</p><p>（一）去恶心，胃风∶取其皮和盐贮之。〔证〕</p><p>（二）又，瓤∶去恶气。和盐蜜细细食之。〔证〕</p><p>干枣〈温〉</p><p>（一）主补津液，养脾气，强志。三年陈者核中仁∶主恶气、卒疰忤。〔心·嘉〕</p><p>（二）又，疗耳聋、鼻塞，不闻音声、香臭者∶取大枣十五枚，去皮核；蓖麻子三百颗，去皮。二味和捣，绵裹塞耳鼻。日一度易，三十余日闻声及香臭。先治耳，后治鼻，不可并塞之。〔嘉〕</p><p>（三）又方，巴豆十粒，去壳生用。松脂同捣，绵裹塞耳。〔嘉〕</p><p>（四）又云，洗心腹邪气，和百药毒。通九窍，补不足气。〔嘉〕</p><p>（五）生者食之过多，令人腹胀。蒸煮食之，补肠胃，肥中益气。第一青州，次蒲州者好。诸处不堪入药。〔心·嘉〕</p><p>（六）小儿患秋痢，与虫枣食，良。〔嘉〕</p><p>（七）枣和桂心、白瓜仁、松树皮为丸，久服香身，并衣亦香。〔证〕</p><p>软枣〈平〉</p><p>多食动风，令人病冷气，发咳嗽。〔卷·证〕</p><p>蒲桃（葡萄）〈平〉</p><p>（一）上益脏气，强志，疗肠间宿水，调中。〔卷·心〕</p><p>（二）按经∶不问土地，但取藤，收之酿酒，皆得美好。〔卷·嘉〕</p><p>（三）其子不宜多食，令人心卒烦闷，犹如火燎。亦发黄玻凡热疾后不可食之。眼暗、骨热，久成麻疖玻〔卷·心·嘉〕</p><p>（四）又方，其根可煮取浓汁饮之，（止）呕哕及霍乱后恶心。〔卷·嘉〕</p><p>（五）又方，女人有娠，往往子上冲心。细细饮之即止。其子便下，胎安好。〔卷·嘉〕</p><p>栗子</p><p>（一）生食治腰脚。蒸炒食之，令气拥，患风水气不宜食。〔嘉〕</p><p>（二）又，树皮∶主瘅疮毒。〔嘉〕</p><p>（三）谨按∶宜日中曝干，食即下气、补益。不尔犹有木气，不补益。就中吴栗大，无味，不如北栗也。其上薄皮，研，和蜜涂面，展皱。〔嘉〕</p><p>（四）又，壳∶煮汁饮之，止反胃、消渴。〔嘉〕</p><p>（五）今有所食生栗，可于热灰中煨之，令才汗出，即啖之，甚破气。不得使通熟，熟即拥气。生即发气。故火煨杀其木气耳。〔心·嘉〕</p><p>覆盆子〈平〉</p><p>上主益气轻身，令人发不白。其味甜、酸。五月麦田中得者良。采其子于烈日中晒之，若天雨即烂，不堪收也。江东十月有悬钩子，稍小，异形。气味一同。然北地无悬钩子，南方无覆盆子，盖土地殊也。虽两种则不是两种之物，其功用亦相似。〔卷·嘉〕</p><p>芰实（菱实）〈平〉</p><p>（一）上主治安中焦，补脏腑气，令人不饥。仙家亦蒸熟曝干作末，和蜜食之休粮。〔卷·嘉〕</p><p>（二）凡水中之果，此物最发冷气，不能治众疾。（令人脏冷），损陰，令玉茎消衰。〔卷·心·嘉·证〕</p><p>（三）（可少食。多食）令人或腹胀者，以姜、酒一盏，饮即消。含吴茱萸子咽其液亦消。〔卷·嘉·证〕</p><p>鸡头子（芡实）〈寒〉</p><p>（一）主温，治风痹，腰脊强直，膝痛。补中焦，益精，强志意，耳目聪明。作粉食之，甚好。此是长生之药。与莲实同食，令小儿不（能）长大，故知长服当亦驻年。〔卷·心·嘉〕</p><p>（二）生食动风冷气。可取蒸，于烈日中曝之，其皮壳自开。 却皮，取人食，甚美。可候皮开，于臼中舂取末。〔卷·心·嘉〕</p><p>梅实（乌梅）</p><p>（一）食之除闷，安神。乌梅多食损齿。〔心·嘉〕</p><p>（二）又，刺在肉中，嚼白梅封之，刺即出。〔嘉〕</p><p>（三）又，大便不通，气奔欲死∶以乌梅十颗置汤中，须臾 去核，杵为丸，如枣大。内下部，少时即通。〔嘉〕</p><p>（四）谨按∶擘破水渍，以少蜜相和，止渴、霍乱心腹不安及痢赤。治疟方多用之。〔嘉〕</p><p>木瓜〈温〉</p><p>（一）上主治霍乱（呕 ），涩痹风气。〔卷·证〕</p><p>（二）又，顽痹人若吐逆下（利），病转筋不止者，（煮汁饮之甚食）。〔卷·证〕</p><p>（三）脚膝筋急痛，煮木瓜令烂，研作浆粥样，用裹痛处。冷即易，一宿三五度，热裹便瘥。煮木瓜时，入一半酒同煮之。〔证〕</p><p>（四）（谨按）∶枝叶煮之饮，亦（治霍乱），去风气，消痰。每欲霍乱时，但呼其名字。亦不可多食，损齿（及骨）。〔卷·嘉〕</p><p>（五）又，脐下绞痛，可以木瓜一片，桑叶七枚炙，大枣三个中破，以水二大升，煮取半大升，顿服之即（瘥）。〔卷·嘉〕</p><p>楂子〈平〉</p><p>上多食损齿及损筋。唯治霍乱转筋，煮汁饮之。与木瓜功相似，而小者不如也。昔孔安国不识，而谓（梨）之不藏（者）。今验其形小，况相似。江南将为果子，顿食之。其酸涩也，亦无所益。俗呼为 梨也。〔卷·嘉〕</p><p>柿〈寒〉</p><p>（一）主通鼻、耳气，补虚劳不足。〔心·嘉〕</p><p>（二）谨按∶干柿，浓肠胃，温中，健脾胃气，消宿血。〔心·嘉〕</p><p>（三）又，红柿∶补气，续经脉气。〔嘉〕</p><p>（四）又， 柿∶涩下焦，健脾胃气，消宿血。作饼及糕，与小儿食，治秋粒〔嘉〕</p><p>（五）又，研柿，先煮粥欲熟，即下柿。更三两沸，与小儿饱食，并奶母吃亦良。〔嘉〕</p><p>（六）又，干柿二斤，酥一斤，蜜半升。先和酥、蜜，铛中消之。下柿，煎十数沸，不津器贮之。每日空腹服三五枚。疗男子、女人脾虚、腹肚薄，食不消化。面上黑点，久服甚良。〔嘉〕</p><p>芋〈平〉</p><p>（一）上主宽缓肠胃，去死肌，令脂肉悦泽。〔卷·心〕</p><p>（二）白净者无味，紫色者良，破气。煮汁饮之止渴。十月已后收之，曝干。冬蒸服则不发病，余外不可服。〔卷·嘉〕</p><p>（三）又，和（鲫鱼、鲤）鱼煮为羹，甚下气，补中焦（良。久食），令人虚，无气力。此物但先肥而已。〔卷·嘉〕</p><p>（四）又，煮生芋汁，可洗垢腻衣，能洁白（如玉）。〔卷·嘉〕</p><p>（五）又，煮汁浴之，去身上浮气。浴了，慎风半日许。〔证·嘉〕</p><p>茨（乌芋、荸荠）〈冷〉</p><p>下丹石，消风毒，除胸中实热气。可作粉食。明耳目，止渴，消疸黄。若先有冷气，不可食。令人腹胀气满。小儿秋食，脐下当痛。〔嘉〕</p><p>茨菰（慈姑）</p><p>（一）主消渴，下石淋。不可多食。吴人好啖之，令人患脚。〔心·嘉〕</p><p>（二）又，发香港脚，瘫缓风。损齿，紫黑色。令人失颜色，皮肉干燥。卒食之，令人呕水。〔心·嘉〕</p><p>枇杷〈温〉</p><p>（一）利五脏，久食亦发热黄。〔心·嘉〕</p><p>（二）子∶食之润肺，热上焦。若和热炙肉及热面食之，令人患热毒黄玻〔心·嘉〕</p><p>（三）（叶）∶卒呕 不止、不欲食。〔证〕</p><p>（四）又，煮汁饮之，止渴。偏理肺及肺风疮、胸面上疮。〔证〕</p><p>荔枝〈微温〉</p><p>食之通神益智，健气及颜色，多食则发热。〔证〕</p><p>柑子（乳柑子）〈寒〉</p><p>（一）堪食之，其皮不任药用。初未霜时，亦酸。及得霜后，方即甜美。故名之曰甘。〔心·证〕</p><p>（二）利肠胃热毒，下丹石，（止暴）渴。食多令人肺燥，冷中，发流癖病也。〔心·证〕</p><p>甘蔗</p><p>主补气，兼下气。不可共酒食，发痰。〔证〕</p><p>石蜜（乳糖）〈寒〉</p><p>（一）上心腹胀热，口干渴。波斯者良。注少许于目中，除去热膜，明目。蜀川者为次。今东吴亦有，并不如波斯。此皆是煎甘蔗汁及牛乳汁，煎则细臼耳。〔卷·嘉〕</p><p>（二）又，和枣肉及巨胜人作末为丸，每食后含一丸如李核大，咽之津，润肺气，助五脏津。〔卷·嘉〕</p><p>沙糖〈寒〉</p><p>（一）上功体与石蜜同也。多食令人心痛。养三虫，消肌肉，损牙齿，发疳 。不可多服之。〔卷·嘉·证〕</p><p>（二）又，不可与鲫鱼同食，成疳虫。〔卷·嘉〕</p><p>（三）又，不与葵同食，生流 。〔嘉〕</p><p>（四）又，不可共笋食之，（使）笋不消，成症病心腹痛。（身）重不能行履。〔卷·嘉〕</p><p>桃人（仁）〈温〉</p><p>（一）杀三虫，止心痛。〔嘉〕</p><p>（二）又，女人陰中生疮，如虫咬、疼痛者，可生捣叶，绵裹内陰中，日三、四易，瘥。亦煮汁洗之。今案∶煮皮洗之良。〔心·嘉〕</p><p>（三）又，三月三日收花晒干，杵末，以水服二钱匕。小儿半钱，治心腹痛。〔嘉〕</p><p>（四）又，秃疮∶收未开花陰干，与桑椹赤者，等分作末，以猪脂和。先用灰汁洗去疮痂，即涂药。〔嘉〕</p><p>（五）又云，桃能发诸丹石，不可食之。生者尤损人。〔心·嘉〕</p><p>（六）又，白毛∶主恶鬼邪气。胶亦然。〔嘉〕</p><p>（七）又，桃符及奴∶主精魅邪气。符，煮汁饮之。奴者，丸、散服之。〔嘉〕</p><p>（八）桃人∶每夜嚼一颗，和蜜涂手、面良。〔嘉〕</p><p>樱桃〈热〉</p><p>（一）益气，多食无损。〔嘉〕</p><p>（二）又云，此名“樱”，非桃也。不可多食，令人发暗风。〔嘉〕</p><p>（三）温。多食有所损。令人好颜色，美志。此名“樱桃”，俗名“李桃”，亦名“奈桃”者是也。甚补中益气，主水谷痢，止泄精。〔证〕</p><p>（四）东行根∶疗寸白、蛔虫。〔嘉·证〕</p><p>杏〈热〉</p><p>（一）主咳逆上气，金创，惊痫，心下烦热，风（气）头痛。〔心·证〕</p><p>（二）面 者，取人去皮，捣和鸡子白。夜卧涂面，明早以暖清酒洗之。〔嘉〕</p><p>（三）人患卒 ，取杏人三分，去皮尖熬，（捣作脂。）别杵桂（心）一分，和如泥。取李核大，绵裹含，细细咽之，日五夜三。〔心·嘉〕</p><p>（四）谨按∶心腹中结伏气∶杏仁、橘皮、桂心、诃梨勒皮为丸，空心服三十丸，无忌。〔嘉〕</p><p>（五）又，烧令烟尽，去皮，以乱发裹之，咬于所患齿下，其痛便止。熏诸虫出，并去风便瘥。重者不过再服。〔证〕</p><p>（六）又，烧令烟尽，研如泥，绵裹内女人陰中，治虫疽。〔嘉〕</p><p>石榴〈温〉</p><p>（一）实∶主谷利、泄精。〔心〕</p><p>（二）（东行根∶疗）疣虫白虫。〔卷〕</p><p>（三）按经∶久食损齿令黑。其皮炙令黄，捣为末，和枣肉为丸，（空腹）日服三十丸，后以饭押，（日二服）。断赤白粒〔卷·心·嘉〕</p><p>（四）又，久患赤白痢，肠肚绞痛∶以醋石榴一个，捣令碎，布绞取汁，空腹顿服之立止。〔卷·嘉〕</p><p>（五）又，其花叶陰干，捣为末，和铁丹服之。一年白发尽黑，益面红色。仙家重此，不尽书其方。〔卷〕</p><p>梨〈寒〉</p><p>（一）除客热，止心烦。不可多食。〔心·嘉〕</p><p>（二）又，卒咳嗽，以冻梨一颗刺作五十孔，每孔中内以椒一粒。以面裹于热灰中煨，令极熟，出停冷，去椒食之。〔心·嘉〕</p><p>（三）又方，梨去核，内酥蜜，面裹烧令熟。食之大良。〔心·嘉〕</p><p>（四）又方，去皮，割梨肉，内于酥中煎之。停冷食之。〔心·嘉〕</p><p>（五）又，捣汁一升，酥一两，蜜一两，地黄汁一升，缓火煎，细细含咽。凡治嗽，皆须待冷，喘息定后方食。热食之，反伤矣，令嗽更极不可救。如此者，可作羊肉汤饼，饱食之，便卧少时。〔嘉〕</p><p>（六）又，胸中痞塞、热结者，可多食好生梨即通。〔心·嘉〕</p><p>（七）（又云），卒暗风，失音不语者，生捣（梨）汁一合，顿服之。日再服，止。〔心·嘉〕</p><p>（八）金疮及产妇不可食，大忌。〔证〕</p><p>林檎〈温〉</p><p>（一）主谷立泄精。东行根治白虫蛔虫。〔证〕</p><p>（二）主止消渴。好睡，不可多食。〔嘉·证〕</p><p>（三）又，林檎味苦涩、平，无毒。食之闭百脉。〔证〕</p><p>李〈平〉</p><p>（一）主女人卒赤、白下∶取李树东面皮，去外皮，炙令黄香。以水三升，煮汁去滓服之，日再验。〔心·嘉〕</p><p>（二）谨按∶生李亦去骨节间劳热，不可多食之。临水食之，令人发痰疟。〔心·嘉〕</p><p>（三）又，牛李∶有毒。煮汁使浓，含之治 齿。脊骨有疳虫，可后灌此汁，更空腹服一盏。〔嘉〕</p><p>（四）其子中人∶主鼓胀。研和面作饼子，空腹食之，少顷当泻矣。〔嘉〕</p><p>羊（杨）梅〈温〉</p><p>（一）上主（和）脏腑，调腹胃，除烦愦，消恶气，去痰实。〔卷·嘉·证〕</p><p>（二）（亦）不可多食，损人（齿及）筋（也），然（甚能）断下粒〔卷·嘉·证〕</p><p>（三）又，烧为灰，（亦）断下粒其味酸美，小有胜白梅。〔卷·嘉·证〕</p><p>（四）又，取旧者，常含一枚，咽其液，亦通利五脏，下少气。〔卷·证〕</p><p>（五）若多食，损人筋骨。甚酸之物，是土地使然。若南人北，杏亦不食。北人南，梅亦不啖。皆是地气郁蒸，令烦愦，好食斯物也。〔卷·证〕</p><p>胡桃〈平〉</p><p>（一）上（卒）不可多食，动痰（饮）。〔卷·心·嘉〕</p><p>（二）案经∶除去风，润脂肉，令人能食。不得多食之，计日月，渐渐服食。通经络气，（润）血脉，黑人鬓发、毛落再生也。〔卷·心·嘉〕</p><p>（三）又，烧至烟尽，研为泥，和胡粉为膏。拔去白发，敷之即黑毛发生。〔卷·心〕</p><p>（四）又，仙家压油，和詹香涂黄发，便黑如漆，光润。〔卷〕</p><p>（五）初服日一颗，后随日加一颗。至二十颗，定得骨细肉润。〔卷·嘉〕</p><p>（六）又方，（能差）一切痔玻〔卷·心·嘉〕</p><p>（七）案经∶动风，益气，发痼疾。多吃不宜。〔卷〕</p><p>藤梨（猕猴桃）〈寒〉</p><p>上主下丹石，利五脏。其熟时，收取瓤和蜜煎作煎。服之去烦热，止消渴。久食发冷气，损脾胃。〔卷·证〕</p><p>奈</p><p>益心气，主补中 诸不足气，和脾。卒患食后气不通，生捣汁服之。〔心·心 ·嘉〕</p><p>橄（橄榄）</p><p>主河豚毒，（煮）汁服之。中此鱼肝、子毒，人立死，惟此木能解。出岭南山谷。大树阔数围，实长寸许。其子先生者向下，后生者渐高。至八月熟，蜜藏极甜。〔嘉〕</p> </div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/gudaiyishu/shiliaobencao/" title="食疗本草" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shiliaobencao/1332.html' class='pagedaohang'>【下一篇】<i>：</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>