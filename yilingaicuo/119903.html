<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医林改错_卷上</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yilingaicuo/">医林改错</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yilingaicuo/'>医林改错</a> > </div>
<div class="kind">
  <h1 class="h11">卷上</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yilingaicuo/119904.html' class='pagedaohang'>【上一篇】<i>:卷下</i></a></span><span class="tomenu"><a href="https://aaoe.github.io/gudaiyishu/yilingaicuo/" title="医林改错" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yilingaicuo/119902.html' class='pagedaohang'>【下一篇】<i>：自序</i></a></span>
</ul>
<div class="articleContent" id="articleContent"> <p class='red'>【医林改错脏腑记叙】</p>

<p>古人曰∶既不能为良相，愿为良医。以良医易而良相难。余曰∶不然。治国良相，世代皆有本先失。病本既失，纵有绣虎雕龙之笔，裁云补月之能，病情与脏腑，绝不相符。此医道无全人之由来也。</p>

<p>夫业医诊病，当先明脏腑。尝阅古人脏腑论及所绘之图，立言处处自相矛盾。如古人论脾胃磨胃化食，脾不动则食不化？论脾之动静，其错误如是。其论肺，虚如蜂窠，下无透窍，吸之则满，呼之则虚。既云下无透窍，何得又云肺中有二十四孔，行列分布，以行诸脏之气？论肺之孔窍，其错误又如是。其论肾有两枚，即腰子，两肾为肾，中间动气为命门。既云中间动气为命门，何得又云左肾为肾，右肾为命门，两肾一体，如何两立其名，有何凭据？若以中间动气为命门，藏动气者，又何物也？其论肾错误又如是。其论肝，左右有两经，即血管，从两胁肋起，上贯头目，下由少腹环绕陰器，至足大趾而止。既云肝左右有两经，何得又云肝居于左，左胁属肝？论肝分左右，其错误又如是。其论心，为君主之官，神明出焉，意藏于心，意是心之机，意之所专曰志，志之动变曰思，以思谋远曰虑，用虑处物曰智，五者皆藏于心。既藏于心，何得又云脾藏意智，肾主伎巧，肝主谋虑，胆主决断？据所论，处处皆有灵机，究竟未帮助生灵机者何物，藏灵机者何所，若用灵机，外有何神情，其论心如此门上输于脾肺，宣播于诸脉。此段议论，无情无理。胃下口名曰幽门，即小肠上口。其论小肠自肛门出，水归膀胱为尿。如此论，尿从粪中渗出，其气当臭，尝用童子小便，并问及自饮小便之人，只言味咸，其气不臭。再者，食与水合化为粪，粪必稀溏作泻，在鸡鸭无小便则可，在马牛有小便则不可，何况乎人？看「小肠化食，水自阑门出」一节，真是千古笑谈。其论心包络，细筋如丝，与心肺相连者，心包络也。又云心外黄脂是心包络。又云心下横膜之上，竖膜之下，黄脂是心包络。又云膻中有名无形者，乃心包络也。既云有名无形，何得又云手中指之经，乃是手厥陰心包络之经也？论心包络竟有如许之多，究竟心包络是何物，何能有如许之多耶？其论三焦，更为可笑。《灵枢》曰∶手少陰三焦主乎上，足太陽三焦主乎下，已是两三焦矣。《难经&middot;三十一难》论三焦∶上焦在胃之上，主内而不出；中焦在胃中脘，主腐熟水谷；下焦在脐下，主分别清浊。又云∶三焦者，水谷之道路。此论三焦是有形之物。又云∶两肾中间动气，是三焦之本。此论三焦是无形之气。在《难经》一有形、一无形，又是两三焦。王叔和所谓有名无状之三焦者，盖由此也。至陈无择以脐下脂膜为三焦，袁淳甫以人身着内一层，形色最赤者为三焦，虞天民指空腔子为三焦，金一龙有前三焦、后三焦之论。论三焦者，不可以指屈，有形无形，诸公尚无定准，何得云手无名指之经，是手少陽三焦之经也？其中有自相矛盾者，有余尝有更正之心，而无脏腑可见，自恨着书不明脏腑，岂不是痴人说梦，治病不明脏腑，何，四月初旬，游于滦州之稻地镇，其时彼处小儿正染瘟疹痢症，十死八九，无力之家多半用代席裹埋。代席者，代棺之席也。彼处乡风，更不深埋，意在犬食，利于下胎不死，故各义冢中，破腹露脏之儿，日有百余。余每日压马过其地，初未尝不掩鼻，后因念及古人所以错论脏腑，皆由未尝亲见，遂不避污秽，每日清晨，赴其义 ，就群儿之露脏者细视之，犬食之余，大约有肠胃者多，有心肝者少，互相参看，十人之内，看全不过三人，连视十日，大约看全不下三十余人，始知医书中所绘脏腑形图，与人之脏腑全不相合，即件数多寡亦不相符。惟胸中膈膜一片，其薄如纸，最关紧要，及余看时皆以破坏，未能验明在心下心上、是斜是正，最为遗憾。至嘉庆四年六月，余在奉天府，有辽陽州一妇，年二十六岁，因疯疾打死其夫与翁，解省拟剐。跟至西关，忽然醒悟，以彼非男子，不忍近前。片刻，行刑者提其心与肝肺从面前过，细看与前次所看相同。后余在京，时嘉庆庚辰年，有打死其母之剐犯，行刑于崇文门外吊桥之南，却得近前，及至其处，虽见脏腑，膈膜已破，仍未得见。道光八年五月十四日，剐逆犯张格尔，及至其处，不能近前。自思一篑未成，不能终止。不意道光九年十二月十三日夜间，有安定门大街板厂胡同恒宅请余看症，因谈及膈膜一事，留心四十年，未能审验明确。内有江宁布政司恒敬公，言伊芳曾镇守哈密，领兵于喀什噶尔，所见诛戮逆尸最多，于膈膜一事，知之最悉。余闻言喜出望外，即拜叩而问之，恒公鉴余苦衷，细细帮助形状。余于脏腑一事，访验四十二年，方得的确，绘成全图。意欲刊行于世，惟恐后人未见脏腑，议余故叛经文。欲不刊行，复虑后世业医受祸，相沿又不知几千百年。细思黄帝虑生民疾苦，平素以《灵枢》之言下问岐伯、鬼臾区，故名《素问》。二公如知之的确，可对君言，知之不确，须待参考，何得不知妄对，遗祸后世。继而秦越人着《难经》，张世贤割裂《河图洛书》为之图注，谓心肝肺以分两计之，每件重几许，大小肠以尺丈计之，每件长若干，胃大几许，容谷几斗几升。其言仿佛是真，其实脏腑未见，以无凭之谈，作欺人之事，利己不过虚名，损人却属实祸。窃财犹谓之盗，偷名岂不为贼。千百年后，岂无知者？今余刻此图，并非独出己见，评论古人之短长，非欲后人知我，亦不避后人罪我，惟愿医林中人，一见此图，胸中雪亮，眼底光明，临症有所遵循，不致南辕北辙，出言含混，病或少失，是吾之浓望，幸仁人君子鉴而谅之。</p>

<p>［时道光庚寅孟冬直隶玉田县王清任书于京邸知一堂］</p>


<p class='red'>【古人脏腑图】</p>

<p>古人所绘脏腑图形如此∶</p>

<p>［肺六叶两耳，凡八叶。］</p>

<p>［胆附于肝之短叶。肝左三叶，右四叶，凡七叶。］</p>


<p class='red'>【亲见改正脏腑图】</p>

<p>余将亲见诸脏腑显隐之形，绘于其后，计四十二件。</p>

<p>［左气门、右气门两管，归中一管念，由心左转出横行后接卫总管。心长在气管之下，非在肺管之下，心与肺叶上棱齐。］</p>

<p>［肺管至肺分两杈，入肺两叶，直贯到底，皆有节。管内所存，皆轻浮白沫，如豆腐沫，有形亦无行气之二十四孔。］</p>

<p>［膈膜以上仅止肺、心、左右气门，余无他物。其余皆膈膜以下物，人身膈膜是上下界物</p>

<p>［肝四叶，胆附于肝右边第二叶，总提长于胃上，肝又长于总提之上，大面向上，后连于脊，肝体坚实，非肠、胃、膀胱可比，绝不能藏血。］</p>

<p>［胃府之体质，上口贲门，在胃上正中，下口幽门，亦在胃上偏右，幽门之左寸许，名津门。胃内津门之左，有疙瘩如枣，名遮食。胃外津门左，名总提，肝连于其上。胃在腹，是平铺卧长，上口向脊，下口向右，底向腹，连出水道。］</p>

<p>［脾中有一管，体象玲珑，易于出水，故名珑管。脾之长短与胃相等，脾中间一管，即是珑管。另画珑管者，谓有出水道，令人易辨也。］</p>

<p>［气府，俗名鸡冠油，下棱抱小肠，气府内，小肠外，乃存元气之所。元气化食，人身生命之源，全在于此。此系小肠，外有气府包裹之。］</p>

<p>［中是珑管，水由珑管分流两边出水道，由出水道渗出，沁入膀胱为尿。出水道中有回血管，其余皆系水管。］</p>

<p>［大肠上口，即小肠下口，名阑门。大肠下口，即肛门。］</p>

<p>［膀胱有下口，无上口，下口归玉茎。精道下孔，亦归玉茎。精道在妇女，名子宫。］</p>

<p>［两肾凹处，有气管两根，通卫总管。两旁肾体坚实，内无孔窍，绝不能藏精。］</p>

<p>［舌后白片，名曰会厌，乃遮盖左右气门、喉门之物。］</p>

<p>［古人言经络是血管，由每脏腑向外长两根，惟膀胱长四根。余亲见百余脏腑，并无向外长血管之形，故书于图后以记之。］</p>


<p class='red'>【会厌、左气门、右气门、卫总管、荣总管、气府、血府记】</p>

<p>欲知脏腑体质，先明出气、入气与进饮食之道路。古人谓舌根后名曰喉，喉者候也，候气之出入，即肺管上口是也。喉之后名曰咽，咽者 也， 饮食入胃，即胃管上口是也咽以纳食，喉以纳气，为千古不易之定论。自《灵》、《素》至今，四千年来，无人知其错而改正者。如咽 饮食入胃，人所共知，惟喉候气之出入一节，殊欠明白。不知肺两叶大面向背，上有四尖向胸，下一小片亦向胸，肺管下分为两杈，入肺两叶，每杈分九中杈，每中杈分九小杈，每小杈长数小枝，枝之尽头处并无孔窍，其形仿佛麒麟菜，肺外皮亦无孔窍，其内所存皆轻浮白沫，肺下实无透窍，亦无行气之二十四孔。先贤论吸气则肺满，呼气则肺虚，此等错误，不必细辨。人气向里吸，则肚腹满大，非肺满大；气向外呼，则肚腹虚小，非肺虚小。出气，入气，吐痰，吐饮，唾津，流涎，与肺毫无干涉。肺管之后，胃管之前，左右两边凹处，有气管两根，其粗如箸，上口在会厌之下，左曰左气门，右曰右气门，痰饮津涎，由此气管而出。古人误以咳嗽、喘急、哮吼等症为肺病者，因见其症自胸中来。再者，临症查有外感，用发散而愈；有燥痰，用清凉而愈；有积热，用攻下而愈；有气虚，用补中而愈；有陰亏，用滋陰而愈；有瘀血，用逐瘀而愈。扬扬得意，立言着书，以为肺病无疑。不知左气门、右气门两管，由肺管两旁下行至肺管前面半截处，归并一根，如树两杈归一本，形粗如箸，下行入心，由心左转出，粗如笔管，从心左后行，由肺管左边过肺入脊前，下行至尾骨，名曰卫总管，俗名腰管。自腰以下，向腹长两管，粗如箸，上一管通气府，俗名鸡冠油，如倒提鸡冠花之状。气府乃抱小肠之物，小肠在气府是横长，小肠外、气府内，乃存元气之所。元气即火，火即元气，此火乃人生命之源。食由胃入小肠，全仗元气蒸化，元气足则食易化，元气虚则食难化。此记向腹之上一管。下一管，大约是通男子之精道，女子之子宫。独此一管，细心查看，未能查验的确，所以疑似，以俟后之业医者，倘遇机会，细心查看再补。卫总管，对背心两边有两管，粗如箸，向两肩长；对腰有两管，通连两肾；腰下有两管，通两胯；腰上对脊正中，有十一支管连脊，此管皆行气、行津液。气足火旺，将以管中之气上攻，上行过心，由肺管前气管中出左右气门。痰饮津涎，本气管中物，古人何以误为肺中物，因不知肺管前有气管相连而长，止知痰饮津涎自胸中来，便疑为肺中物，总是未亲见脏腑之故。手握足步，头转身摇，用行舍藏，全凭此气。人气向里吸则气府满气府满，则肚腹大；气向外呼则气府虚，气府虚则肚腹小。卫总管，行气之府，其中无血。若血归气府，血必随气而出，上行则吐血、衄血，下行则溺血、便血。卫总管之前，相连而长，粗如箸，名曰荣总管，即血管，盛血，与卫总管长短相等，其内之血，由血府灌溉。血府即人胸下膈膜一片，其薄如纸，最为坚实，前长与心口凹处齐，从两胁至腰上，顺长如坡，前高，即舌后之白片，乃遮盖左右气门、喉门之物也。</p>


<p class='red'>【津门、津管、遮食、总提、珑管、出水道记】</p>

<p>咽下胃之一物，在禽名曰嗉，在兽名曰肚，在人名曰胃。古人画胃图，上口在胃上，名曰贲门。下口在胃下，名曰幽门。言胃上下两门，不知胃是三门。画胃竖长，不知胃是横长，不但横长，在腹是平铺卧长。上口贲门向脊，下底向腹。下口幽门亦在胃上，偏右胁向脊。幽门之左寸许，另有一门，名曰津门。津门上有一管，名曰津管，是由胃出精汁水液之道路正盖津门。总提下，前连气府接小肠，后接提大肠；在胃上，后连肝，肝连脊，此是膈膜以下，总提连贯胃肝大小肠之体质。饮食入胃，食留于胃，精汁水液，先由津门流出入津管。</p>

<p>津管寸许，外分三杈。精汁清者，入髓府化髓。精汁浊者，由上杈卧则入血府，随血化血。</p>

<p>其水液，由下杈从肝之中间，穿过入脾。脾中间有一管，体相玲珑，名曰珑管。水液由珑管分流两边，入出水道。出水道形如鱼网，俗名网油。水液由出水道渗出，沁入膀胱，化而为尿。出水道出水一段，体查最难。自嘉庆二年看脏腑时，出水道有满水铃铛者，有无水铃铛者，于理不甚透彻。以后诊病，查看久病寿终之人，临时有多饮水者，有少饮水者，有不饮水者，故后其水仍然在腹。以此与前所看者参考，与出水道出水一节，虽然近理，仍不敢为定准。后以畜较之，遂喂遂杀之畜，网油满水铃铛，三四日不喂之畜，杀之无水铃铛，则知出水道出水无疑。前言饮食入胃，食留于胃，精汁水液，自津门流出。津门既孔如箸大，能向外流精汁水液，稀粥岂不能流出？津门虽孔如箸大，其处胃体甚浓，四围靠挤缩小，所以水能出而食不能出。况胃之内，津门之左一分远有一疙瘩，形如枣大，名曰遮食，乃挡食放水之物，待精汁水液流尽，食方腐熟，渐入小肠，化而为粪。小肠何以化食为粪？小肠外有气府，气府气抱小肠，小肠外、气府内，乃存元气之所，元气化食。此处与前气府参看。化粪入大肠，自肛门出。此篇记精汁由胃出津门，生精生血；水液由珑管出水道，入膀胱为尿；食由胃入小肠，元气蒸化为粪之原委也。</p>


<p class='red'>【脑髓说】</p>

<p>灵机记性不在心在脑一段，本不当说，纵然能说，必不能行。欲不说，有许多病，人不知言灵前，归并一根，入心，由心左转出，过肺入脊，名曰卫总管，前通气府、精道，后通脊，上通两肩，中通两肾，下通两腿，此管乃存元气与津液之所。气之出入，由心所过，心乃出入气之道路，何能生灵机，贮记性。灵机记性在脑者，因饮食生气血，长肌肉，精汁之清者，化而为髓，由脊骨上行入脑，名曰脑髓。盛脑髓者，名曰髓海。其上之骨，名曰天灵盖。两耳通脑，所听之声归于脑。脑气虚，脑缩小。脑气与耳窍之气不接，故耳虚聋，耳窍通脑之道路中若有阻滞，故耳实聋。两目即脑汁所生，两目系如线，长于脑，所见之物归于脑，瞳人白色，是脑汁下注，名曰脑汁入目。鼻通于脑，所闻香臭归于脑。脑受风热，脑汁从鼻流出，涕浊气臭，名曰脑漏。看小儿初生时，脑未全，囟门软，目不灵动，耳不知听，鼻不知闻，舌不言。</p>

<p>至周岁，脑渐生，囟门渐长，耳稍知听，目稍有灵动，鼻微知香臭，舌能言一二字。至三、四岁，脑髓渐满，囟门长全，耳能听，目有灵动，鼻知香臭，言语成句。所以小儿无记性者，脑髓未满；高年无记性者，脑髓渐空。李时珍曰∶脑为元神之府。金正希曰∶人之记性皆在脑中。</p>

<p>汪庵曰∶今人每记忆往事，必闭目上瞪而思索之。脑髓中一时无气，不但无灵机，必死一时，一刻无气，必死一刻。</p>

<p>试看痫症，俗名羊羔风，即是元气一时不能上转入脑髓。抽时正是活人死脑袋。活人者，腹先无气，胸中气不知出入，暴向外出也。正抽时，胸中有漉漉之声者，因津液在气管，脑无灵机之气，使津液吐咽，津液逗留在气管，故有此声。抽后头疼昏睡者，气虽转入于脑，尚未足也。小儿久病后元气虚抽风，大人暴得气厥，皆是脑中无气，故病患毫无知识。以此参考，岂不是灵机在脑之证据乎！</p>


<p class='red'>【气血合脉说】</p>

<p>（脉之形，余以实情告后人，若违心装神仙，丧天良，评论必遭天诛。）</p>

<p>气府存气，血府存血。卫总管由气府行周身之气，故名卫总管。荣总管由血府行周身之血，周身气管。荣总管，体薄形细，长在卫总管之前，与卫总管相连，散布头面四肢，近皮肉长，即周身血管。气在气府，有出有入，出入者，呼吸也。目视耳听，头转身摇，掌握足步，灵机使气之动转也。血自血府入荣总管，由荣总管灌入周身血管，渗于管外，长肌肉也。气管近筋骨生，内藏难见。血管近皮肉长，外露易见。气管行气，气行则动；血管盛血，静而不动。头面四肢按之跳动者，皆是气管，并非血管。如两眉棱骨后凹处，俗名两太陽，是处肉少皮连骨，按之跳动，是通头面之气管。两足大指次指之端，是处肉少皮连骨，按之跳动，是通两足之气管。两手腕横纹高骨之上，是处肉少皮连骨，按之跳动，是通两手之气管。</p>

<p>其管有粗有细，有直有曲，各人体质不同。胳膊肘下近手腕肉浓，气管外露者短。胳膊肘下近手腕肉薄，气管外露者长。如外感中人，风入气管，其管必粗，按之出肤。寒入气管，管中津液必凝，凝则阻塞其气，按之跳动必慢。火入气管，火气上炙，按之跳动必急。人壮邪气胜，管中气多，按之必实大有力。人弱正气衰，管中气少，按之必虚小无力。久病无生机之人，元气少，仅止上行头面两手，无气下行，故足面按之不动。若两手腕气管上，按之似有似无，或细小如丝，或指下微微乱动，或按之不动，忽然一跳，皆是气将绝之时。此段言人之气管，生平有粗细、曲直之不同。管有短长者，因手腕之肉有薄浓也。按之大小者，虚实也。跳动之急慢者，寒火之分也。前所言明明是脉，不言脉者，因前人不知有左气门、右气门、血府、气府、卫总管、荣总管、津门、津管、总提、遮食、珑管、出水道，在腹是何体质，有何用处。论脏腑、包络，未定准是何物。论经络、三焦，未定准是何物。并不能指明经络是气管、血管。论脉理，首句便言脉为血府，百骸贯通。言脉是血管，气血在内流通，周而复始。若以流通而论，此处血真能向彼处流，彼处当有空隙之地，有空隙之地，则是血虚，无空隙之地，血流归于何处？古人并不知脉是气管，竟着出许多《脉诀》，立言虽多，论部位一人一样，并无相同者。</p>

<p>古人论脉二十七字，余不肯深说者，非谓古人无容足之地，恐后人对症无论脉之言，诊脉断脏腑，不能伤筋骨，不能伤皮肉，所伤者无非气血。气有虚实，实者邪气实，虚者正气虚。</p>

<p>正气虚，当与「半身不遂门」四十种气虚之症、「小儿抽风门」二十种气虚之症，互相参考。血有亏瘀，血亏必有亏血之因，或因吐血、衄血，或溺血、便血，或破伤流血过多，或崩漏、产后伤血过多；若血瘀，有血瘀之症可查，后有五十种血瘀症互相参考。惟血府之血，瘀而不活，最难分别。后半日发烧，前半夜更甚，后半夜轻，前半日不烧，此是血府血瘀；血瘀之轻者，不分四段，惟日落前后烧两时，再轻者，或烧一时，此内烧兼身热而言；若午后身凉，发烧片刻，乃气虚参 之症；若天明身不热，发烧止一阵，乃参附之症。不可混含从事。</p>


<p class='red'>【心无血说】</p>

<p>余友薛文煌，字朗斋，通州人，素知医。道光十年二月，因赴山东，来舍辞行。闲谈言及古宗。血是精汁入血府所化，心乃是出入气之道路，其中无血。朗斋曰∶吾兄所言不实，诸物心皆有血，何独人心无血？余曰∶弟指何物心有血？曰∶古方有遂心丹治癫狂，用甘遂末，以猪心血和为丸，岂不是猪心有血之凭据？余曰∶此古人之错，非心内之血，因刀刺破其心，腔子内血流入于心，看不刺破之心，内并无血，余见多多。试看杀羊者，割其颈项，不刺心，心内亦无血。又曰∶不刺心，何死之速？余曰∶满腔血从刀口流，所以先流者速，继而周身血退还腔子，所以后流者迟，血尽气散，故死之速。如人斗殴破伤，流血过多，气散血亡，渐至抽风，古人立名曰破伤风，用散风药治死受伤者，凶手拟抵，治一个，即是死两个。若明白气散血亡之义，即用黄 半斤，党</p>


<p class='red'>【方叙】</p>

<p>余不论三焦者，无其事也。在外分头面四肢，周身血管；在内分膈膜上、下两段，膈膜以上瘀之症；立血府逐瘀汤，治胸中血府血瘀之症；立膈下逐瘀汤，治肚腹血瘀之症。病有千状万态，不可以余为全书。查证有王肯堂《证治准绳》，查方有周定王朱 《普济方》，查药有李时珍《本草纲目》，三书可谓医学之渊源。可读可记，有国朝之《医宗金鉴》，理足方效，有吴又可《瘟疫论》。其余名家，虽未见脏腑，而攻发补泻之方，效者不少。余何敢云着书，不过因着《医林改错&middot;脏腑图记》后，将平素所治气虚、血瘀之症，记数条示人以规矩，并非全书。不善读者，以余之书为全书，非余误人，是误余也。</p>


<p class='red'>【通窍活血汤所治症目】</p>

<p>通窍活血汤所治之病，开列于后。</p>


<p class='red'>【通窍活血汤所治症目&middot;头发脱落】</p>

<p>伤寒、瘟病后头发脱落，名医书皆言伤血，不知皮里肉外血瘀，阻塞血路，新血不能养发，故发脱落。无病脱发，亦是血瘀。用药三副，发不脱，十副必长新发。</p>


<p class='red'>【通窍活血汤所治症目&middot;眼疼白珠红】</p>

<p>眼疼白珠红，俗名暴发火眼。血为火烧，凝于目珠，故白珠红色。无论有云翳，无云翳，先将此药吃一副，后吃加味止痛没药散，一日二副，三两日必痊愈。</p>


<p class='red'>【通窍活血汤所治症目&middot;糟鼻子】</p>

<p>色红是瘀血，无论三二十年，此方服三副可见效，二三十副可痊愈。舍此之外，并无验方。</p>


<p class='red'>【通窍活血汤所治症目&middot;耳聋年久】</p>

<p>耳孔内小管通脑，管外有瘀血靠挤，管闭，故耳聋。晚服此方，早服通气散，一日两副，三二十年耳聋可愈。</p>


<p class='red'>【通窍活血汤所治症目&middot;白癜风】</p>

<p>血瘀于皮里，服三五副可不散漫，再服三十副可痊。</p>


<p class='red'>【通窍活血汤所治症目&middot;紫癜风】</p>

<p>血瘀于肤里，治法照白癜风，无不应手取效。</p>


<p class='red'>【通窍活血汤所治症目&middot;紫印脸】</p>

<p>脸如打伤血印，色紫成片，或满脸皆紫，皆血瘀所致。如三五年，十副可愈；若十余年，三二十副必愈。</p>


<p class='red'>【通窍活血汤所治症目&middot;青记脸如墨】</p>

<p>血瘀症，长于天庭者多，三十副可愈。白癜、紫癜、紫印、青记，自古无良方者，不知病源也。</p>


<p class='red'>【通窍活血汤所治症目&middot;牙疳】</p>

<p>牙者，骨之余；养牙者，血也。伤寒、瘟疫、痘疹、痞块，皆能烧血，血瘀牙床紫，血死牙床黑，血死牙脱，人岂能活？再用凉药凝血，是促其死也。遇此症，将此药晚服一副，早服血府逐瘀汤一副，白日煎黄 八钱，徐徐服之，一日服完。一日三副，三日可见效，十日大见效，一月可痊愈。纵然牙脱五七个，不穿腮者，皆可活。</p>


<p class='red'>【通窍活血汤所治症目&middot;出气臭】</p>

<p>血府血瘀，血管血必瘀，气管与血管相连，出气安得不臭？即风从花里过来香之义。晚服此方，早服血府逐瘀汤，三五日必效。无论何病，闻出臭气，照此法治。</p>


<p class='red'>【通窍活血汤所治症目&middot;妇女干劳】</p>

<p>经血三四月不见，或五六月不见，咳嗽急喘，饮食减少，四肢无力，午后发烧，至晚尤甚，将此方吃五副，或六副，至重者九副，未有不痊愈者。</p>


<p class='red'>【通窍活血汤所治症目&middot;男子劳病】</p>

<p>初病四肢酸软无力，渐渐肌肉消瘦，饮食减少，面色黄白，咳嗽吐沫，心烦躁急，午后潮热，天亮汗多，延医调治，始而滋陰，继而补陽，补之不效，则云虚不受补，无可如何。</p>

<p>可笑着书者，不分别因弱致病，因病致弱。果系伤寒、瘟疫大病后，气血虚弱，因虚弱而病，自当补弱而病可痊。本不弱而生病，因病久致身弱，自当去病，病去而元气自复。查外无表症，内无里症，所见之症，皆是血瘀之症。常治此症，轻者九副可愈，重者十八副可愈。</p>

<p>吃三副后，如果气弱，每日煎黄 八钱，徐徐服之，一日服完，此攻补兼施之法。若气不甚弱，黄 不必用，以待病去，元气自复。</p>


<p class='red'>【通窍活血汤所治症目&middot;交节病作】</p>

<p>无论何病，交节病作，乃是瘀血。何以知其是瘀血？每见因血结吐血者，交节亦发，故知之。服三副不发。</p>


<p class='red'>【通窍活血汤所治症目&middot;小儿疳证】</p>

<p>疳病初起，尿如米泔，午后潮热，日久青筋暴露，肚大坚硬，面色青黄，肌肉消瘦，皮毛憔如脾疳、疳泻、疳肿、疳痢、肝疳、心疳、疳渴、肺疳、肾疳、疳热、脑疳、眼疳、鼻疳、牙疳、脊疳、蛔疳、无辜疳、丁奚疳、哺露疳，分病十九条，立五十方，方内多有栀子、黄连、羚羊、石膏大寒之品。因论病源系乳食过饱，肥甘无节，停滞中脘，传化迟滞，肠胃渐伤，则生积热，热盛成疳，则消耗气血，煎灼津液，故用大寒以清积热。余初时对症用方，无一效者。后细阅其论，因饮食无节，停滞中脘，此论是停食，不宜大寒之品。以传化迟滞，肠胃渐伤，则生积热之句而论，当是虚热，又不宜用大寒之品。后遇此症，细心审查，午后潮热，至晚尤甚，乃瘀血也。青筋暴露，非筋也，现于皮肤者，血管也，血管青者，内有瘀血。至肚大坚硬成块，皆血瘀凝结而成。用通窍活血汤，以通血管；用血府逐瘀汤，去午后潮热；用膈下逐瘀汤，消化积块。三方轮服，未有不愈者。</p>


<p class='red'>【通窍活血汤所治症目&middot;通窍活血汤】</p>

<p>赤芍（一钱） 川芎（一钱） 桃仁（三钱，研泥） 红花（三钱） 老葱（三根，切碎） 鲜姜（三钱，切碎） 红枣（七个，去核） 麝香（五厘，绢包）</p>

<p>用黄酒半斤，将前七味煎一盅，去渣，将麝香入酒内，再煎二沸，临卧服。方内黄酒，各处香，市井易于作假，一钱真，可合一两假，人又不能辨。此方麝香最要紧，多费数文，必买好的方妥，若买当门子更佳。大人一连三晚，吃三副，隔一日再吃三副。若七八岁小儿，两晚吃一副；三两岁小儿，三晚吃一副。麝香可煎三次，再换新的。</p>

<p>［方歌］通窍全凭好麝香，桃红大枣老葱姜，川芎黄酒赤芍药，表里通经第一方。</p>


<p class='red'>【通窍活血汤所治症目&middot;加味止痛没药散】</p>

<p>治初起眼疼，白珠红，后起云翳。</p>

<p>没药（三钱） 血竭（三钱） 大黄（三钱） 朴硝（二钱） 石决明（三钱， ）</p>

<p>为末，分四副，早晚清茶调服。眼科外症，千古一方。</p>


<p class='red'>【通窍活血汤所治症目&middot;通气散】</p>

<p>治耳聋不闻雷声。余三十岁立此方。</p>

<p>柴胡（一两） 香附（一两） 川芎（五钱）</p>

<p>为末，早晚开水冲服三钱。</p>


<p class='red'>【血府逐瘀汤所治症目】</p>

<p>血府逐瘀汤所治之病，开列于后。</p>


<p class='red'>【血府逐瘀汤所治症目&middot;头痛】</p>

<p>头痛有外感，必有发热恶寒之表症，发散可愈；有积热，必舌干、口渴，用承气可愈；有气好，百方不效，用此方一剂而愈。</p>


<p class='red'>【血府逐瘀汤所治症目&middot;胸疼】</p>

<p>胸疼在前面，用木金散可愈；后通背亦疼，用栝蒌薤白白酒汤可愈；在伤寒，用栝蒌、陷胸、柴胡等，皆可愈。有忽然胸疼，前方皆不应，用此方一副，疼立止。</p>


<p class='red'>【血府逐瘀汤所治症目&middot;胸不任物】</p>

<p>江西巡抚阿霖公，年七十四，夜卧露胸可睡，盖一层布压则不能睡，已经七年，召余诊之，此方五副痊愈。</p>


<p class='red'>【血府逐瘀汤所治症目&middot;胸任重物】</p>

<p>一女二十二岁，夜卧令仆妇坐于胸方睡，已经二年，余亦用此方，三副而愈。设一齐问病源，何以答之。</p>


<p class='red'>【血府逐瘀汤所治症目&middot;天亮出汗】</p>

<p>醒后出汗，名曰自汗。因出汗醒，名曰盗汗，盗散人之气血。此是千古不易之定论。竟有用瘀汤，一两副而汗止。</p>


<p class='red'>【血府逐瘀汤所治症目&middot;食自胸右下】</p>

<p>食自胃管而下，宜从正中食入咽。有从胸右边咽下者，胃管在肺管之后，仍由肺叶之下转入肺前，由肺下至肺前出膈膜入腹，肺管正中，血府有瘀血，将胃管挤靠于右。轻则易治，无碍饮食也；重则难治，挤靠胃管，弯而细，有碍饮食也。此方可效，痊愈难。</p>


<p class='red'>【血府逐瘀汤所治症目&middot;心里热】</p>

<p>（名曰灯笼病）</p>

<p>身外凉，心里热，故名灯笼病，内有血瘀。认为虚热，愈补愈瘀；认为实火，愈凉愈凝。三两副血活热退。</p>


<p class='red'>【血府逐瘀汤所治症目&middot;瞀闷】</p>

<p>即小事不能开展，即是血瘀，三副可好。</p>


<p class='red'>【血府逐瘀汤所治症目&middot;急躁】</p>

<p>平素和平，有病躁急，是血瘀，一二副必好。</p>


<p class='red'>【血府逐瘀汤所治症目&middot;夜睡梦多】</p>

<p>夜睡梦多，是血瘀，此方一两副痊愈。外无良方。</p>


<p class='red'>【血府逐瘀汤所治症目&middot;呃逆】</p>

<p>（俗名打咯忒）</p>

<p>因血府血瘀，将通左气门、右气门归并心上一根气管从外挤严，吸气不能下行，随上出，故气汤、都气汤、丁香柿蒂汤、附子理中汤、生姜泻心汤、代赭旋覆汤、大小陷胸等汤治之，无一效者。相传咯忒伤寒，咯忒瘟病，必死。医家因古无良法，见此症则弃而不治。无论伤寒、瘟疫、杂症，一见呃逆，速用此方，无论轻重，一副即效。此余之心法也。</p>


<p class='red'>【血府逐瘀汤所治症目&middot;饮水即呛】</p>

<p>饮水即呛，乃会厌有血滞，用此方极效。古人评论全错，余详于痘症条。</p>


<p class='red'>【血府逐瘀汤所治症目&middot;不眠】</p>

<p>夜不能睡，用安神养血药治之不效者，此方若神。</p>


<p class='red'>【血府逐瘀汤所治症目&middot;小儿夜啼】</p>

<p>何得白日不啼，夜啼者，血瘀也。此方一两副痊愈。</p>


<p class='red'>【血府逐瘀汤所治症目&middot;心跳心忙】</p>

<p>心跳心忙，用归脾安神等方不效，用此方百发百中。</p>


<p class='red'>【血府逐瘀汤所治症目&middot;夜不安】</p>

<p>夜不安者，将卧则起，坐未稳又欲睡，一夜无宁刻，重者满床乱滚，此血府血瘀。此方服十余副可除根。</p>


<p class='red'>【血府逐瘀汤所治症目&middot;俗言肝气病】</p>

<p>无故爱生气，是血府血瘀，不可以气治。此方应手效。</p>


<p class='red'>【血府逐瘀汤所治症目&middot;干呕】</p>

<p>无他症，惟干呕，血瘀之症。用此方化血，而呕立止。</p>


<p class='red'>【血府逐瘀汤所治症目&middot;晚发一阵热】</p>

<p>每晚内热，兼皮肤热一时，此方一副可愈，重者两副。</p>


<p class='red'>【血府逐瘀汤所治症目&middot;血府逐瘀汤】</p>

<p>当归（三钱） 生地（三钱） 桃仁（四钱） 红花（三钱） 枳壳（二钱） 赤芍（二钱） 柴胡（一钱） 甘草（一钱） 桔梗（一钱半） 川芎（一钱半） 牛膝（三钱）</p>

<p>水煎服。</p>

<p>［方歌］血府当归生地桃，红花甘草壳赤芍，柴胡芎桔牛膝等，血化下行不作劳。</p>


<p class='red'>【膈下逐瘀汤所治症目】</p>

<p>膈下逐瘀汤所治之症，开列于后。</p>


<p class='red'>【膈下逐瘀汤所治症目&middot;积块】</p>

<p>积聚一症，不必论古人立五积、六聚、七 、八瘕之名，亦不议驳其错，驳之未免过烦。今然如故，自然不在肠胃之内，必在肠胃之外。肠胃之外，无论何处，皆有气血。气有气管，血有血管。气无形不能结块，结块者，必有形之血也。血受寒，则凝结成块，血受热，则煎熬成块，竖血管凝结，则成竖条，横血管凝结，则成横条，横竖血管皆凝结，必接连成片，片凝日久，浓而成块。既是血块，当发烧。要知血府血瘀必发烧。血府，血之根本，瘀则殒命。肚腹血瘀，不发烧。肚腹，血之梢末，虽瘀不致伤生。无论积聚成块，在左肋、右肋、脐左、脐右、脐上、脐下，或按之跳动，皆以此方治之，无不应手取效。病轻者少服，病重者多服，总是病去药止，不可多服。倘病患气弱，不任克消，原方加党参三五钱皆可，不必拘泥。</p>


<p class='red'>【膈下逐瘀汤所治症目&middot;小儿痞块】</p>

<p>小儿痞块，肚大青筋，始终总是血瘀为患，此方与前通窍活血汤、血府逐瘀汤，三方轮转服之，月余，未有不成功者。</p>


<p class='red'>【膈下逐瘀汤所治症目&middot;痛不移处】</p>

<p>凡肚腹疼痛，总不移动，是血瘀，用此方治之极效。</p>


<p class='red'>【膈下逐瘀汤所治症目&middot;卧则腹坠】</p>

<p>病患夜卧，腹中似有物，左卧向左边坠，右卧向右边坠，此是内有血瘀，以此方为主，有杂症，兼以他药。</p>


<p class='red'>【膈下逐瘀汤所治症目&middot;肾泻】</p>

<p>五更天泄三两次，古人名曰肾泄。言是肾虚，用二神丸、四神丸等药，治之不效，常有三五年不愈者。病不知源，是难事也。不知总提上有瘀血，卧则将津门挡严，水不能由津门出，由幽门入小肠，与粪合成一处，粪稀溏，故清晨泻三五次。用此方逐总提上之瘀血，血活津门无挡，水出泻止，三五副可痊愈。</p>


<p class='red'>【膈下逐瘀汤所治症目&middot;久泻】</p>

<p>泻肚日久，百方不效，是总提瘀血过多，亦用此方。</p>


<p class='red'>【膈下逐瘀汤所治症目&middot;膈下逐瘀汤】</p>

<p>灵脂（二钱，炒） 当归（三钱） 川芎（二钱） 桃仁（三钱，研泥） 丹皮（二钱） 赤芍（二钱） 乌药（二钱） 元胡（一钱） 甘草（三钱） 香附（钱半） 红花（三钱） 枳壳（钱半）</p>

<p>水煎服。</p>

<p>［方歌］膈下逐瘀桃牡丹，赤芍乌药元胡甘，归芎灵脂红花壳，香附开郁血亦安。</p>


<p class='red'>【出处】：</p>
<p>中医药文献博览-综合医书-医林改错-卷上</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yilingaicuo/119904.html' class='pagedaohang'>【上一篇】<i>:卷下</i></a></span><span class="tomenu"><a href="https://aaoe.github.io/gudaiyishu/yilingaicuo/" title="医林改错" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yilingaicuo/119902.html' class='pagedaohang'>【下一篇】<i>：自序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>