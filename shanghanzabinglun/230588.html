<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_伤寒例第四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">伤寒例第四</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230589.html' class='pagedaohang'>【上一篇】<i>:杂病例第五</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230587.html' class='pagedaohang'>【下一篇】<i>：六气主客第三</i></a></span>
</ul>
<div class="articleContent" id="articleContent"> <h2>伤寒例第四</h2><p>四时八节二十四节气七十二候决病法：</p><p>立春正月节斗指艮，雨水正月中斗指寅。</p><p>惊蛰二月节斗指甲，春分二月中斗指卯。</p><p>清明三月节斗指乙，谷雨三月中斗指辰。</p><p>立夏四月节斗指巽，小满四月中斗指巳。</p><p>芒种五月节斗指丙，夏至五月中斗指午。</p><p>小暑六月节斗指丁，大暑六月中斗指未。</p><p>立秋七月节斗指坤，处暑七月中斗指申。</p><p>白露八月节斗指庚，秋分八月中斗指酉。</p><p>寒露九月节斗指辛，霜降九月中斗指戌。</p><p>立冬十月节斗指干，小雪十月中斗指亥。</p><p>大雪十一月节斗指壬，冬至十一月中斗指子。</p><p>小寒十二月节斗指癸，大寒十二月中斗指丑。</p><p>二十四节气，节有十二，中气有十二，五日为一候，气亦同，合有七十二候，决病生死，此须洞解也。</p><p>陰陽大论云：春气温和，夏气暑热，秋气清凉，冬气冰冽，此则四时正气之序也。冬时严寒，万类深藏，君子周密，则不伤于寒。触冒之者，则名伤寒耳。其伤于四时之气，皆能为病。以伤寒为病者，以其最盛杀厉之气也。中而即病者，名曰伤寒；不即病，寒毒藏于肌肤，至春变为温病，至夏变为暑病。暑病者，热极重于温也。是以辛苦之人，春夏多温热者，皆由冬时触寒所致，非时行之气也。凡时行者，春时应暖而反大寒；夏时应热而反大凉；秋时应凉而反大热；冬时应寒而反大温。此非其时而有其气，是以一岁之中，长幼之病多相似者，此则时行之气也。夫欲候知四时正气为病，及时行疫气之法，皆当按斗历占之。九月霜降节后，宜渐寒，向冬大寒，至正月雨水节后宜解也。所以谓之雨水者，以冰雪解而为雨水故也。至惊蛰二月节后，气渐和暖，向夏大热，至秋便凉。从霜降以后，至春分以前，凡有触冒霜露，体中寒即病者，谓之伤寒也。九月十月寒气尚微，为病则轻；十一月十二月寒冽已严，为病则重；正月二月寒渐将解，为病亦轻。此以冬时不调，适有伤寒之人即为病也。其冬有非节之暖者，名曰冬温。冬温之毒，与伤寒大异，冬温复有先后，更相重沓，亦有轻重，为治不同，证如后章。从立春节后，其中无暴大寒，又不冰雪；而有人壮热为病者，此属春时陽气，发其冬时伏寒，变为温病。从春分以后，至秋分节前，天有暴寒者，皆为时行寒疫也。三月四月或有暴寒，其时陽气尚弱，为寒所折，病热犹轻；五月六月陽气已盛，为寒所折，病热则重；七月八月，陽气已衰，为寒所折，病热亦微。其病与温相似，但治有殊耳。十五日得一气，于四时之中，一时有六气，四六名为二十四气。然气候亦有应至仍不至，或有未应至而至者，或有至而太过者，皆成病气也。但天地动静，陰陽鼓击者，各正一气耳。是以彼春之暖，为夏之暑；彼秋之忿，为冬之怒。是故冬至之后，一陽爻升，一陰爻降也。夏至之后，一陽气下，一陰气上也。斯则冬夏二至，陰陽合也；春秋二分，陰陽离也。陰陽交易，人变病焉。此君子春夏养陽，秋冬养陰，顺天地之刚柔也。小人触冒，必婴暴疹。须知毒烈之气，留在何经，必发何病，详而取之。是以春伤于风，夏必飧泄；夏伤于暑，秋必病疟；秋伤于湿，冬必咳嗽；冬伤于寒，春必病温。此必然之道，可不审明之。伤寒之病，逐日浅深，以施方治。今世人伤寒，或始不早治，或治不对病，或日数久淹，困乃告医。医人又不依次第而治之，则不中病。皆宜临时消息制方，无不效也。</p><p>又土地温凉，高下不同；物性刚柔，餐［注：桂本餐字为飧，似误］居亦异。是故黄帝兴四方之问，岐伯举四治之能，以训后贤，开其未悟。临病之工，宜须两审也。</p><p>凡伤于寒，传经则为病热，热虽甚，不死。若两感于寒而病者，多死。尺寸俱浮者，太陽受病也，当一二日发。以其脉上连风府，故头项痛，腰脊强。</p><p>尺寸俱长者，陽明受病也，当二三日发。以其脉侠鼻、络于目，故身热、汗出、目疼、鼻干、不得卧。</p><p>尺寸俱弦者，少陽受病也，当三四日发。以其脉循胁络于耳，故胸胁痛而耳聋。此三经受病，未入于腑者，皆可汗而已。</p><p>尺寸俱沉濡者，太陰受病也，当四五日发。以其脉布胃中，络于嗌，故腹满而嗌干。</p><p>尺寸俱沉细者，少陰受病也，当五六日发。以其脉贯肾，络于肺，系舌本，故口燥舌干而渴。</p><p>尺寸俱弦微者，厥陰受病也，当六七日发。以其脉循陰器、络于肝，故烦满而囊缩。此三经受病，己入于腑者，皆可下而已。</p><p>伤寒传经在太陽，脉浮而急数，发热，无汗，烦躁，宜麻黄汤。</p><h2>麻黄汤方</h2><p>麻黄三两（去节）　桂枝三两（去皮）　甘草一两（炙）　杏仁七十枚　（去皮尖）</p><p>右四味，以水九升，先煮麻黄减二升，去上沫，纳诸药，煮取二升半，去滓，温服八合，覆取微似汗，不须粥饮，余如桂枝法将息，桂枝汤见后卷。</p><p>传陽明，脉大而数，发热，汗出，口渴舌燥，宜白虎汤，不差与承气汤。</p><h2>白虎汤方</h2><p>知母六两　石膏一斤　甘草二两（炙）　粳米六合</p><p>右四味，以水一斗，煮米熟，汤成去滓，温服一升，日三服。</p><h2>大承气汤方</h2><p>大黄四两（酒洗）　厚朴半斤（炙去皮）　枳实五枚　芒硝三合</p><p>右四味，以水一斗，先煮二物，取五升，去滓，纳大黄更煮取二升，去滓，纳芒硝，更上微火，一两沸，分温再服，得下，余勿服。</p><h2>小承气汤方</h2><p>大黄四两（酒洗）　厚朴二两（炙去皮）　枳实三枚大者（炙）</p><p>右三味，以水四升，煮取一升二合，去滓，分温二服，初服当更衣，不尔者尽饮之，若更衣者，勿服之。</p><h2>调胃承气汤方</h2><p>甘草二两（炙）　芒硝半斤　大黄四两（酒洗）</p><p>右三味，以水三升，煮二物至一升，取去滓，纳芒硝，更上微火一两沸，温顿服之，以调胃气。</p><p>传少陽，脉弦而急，口苦，咽干，头晕，目眩，往来寒热，热多寒少，宜小柴胡汤，不差与大柴胡汤。</p><h2>小柴胡汤方</h2><p>柴胡半斤　黄芩三两　人参三两　甘草三两（炙）　大枣十二枚　半夏半升</p><p>右七味，以水一斗二升，煮取六升，去滓，再煎取三升，温服一升，日三服。</p><h2>大柴胡汤方</h2><p>柴胡半斤　黄芩三两　芍药三两　半夏半升（洗）　生姜五两（切）　枳实四枚（炙）　大枣十二枚（劈）　大黄二两</p><p>右八味，以水一斗二升，煮取六升，去滓，再煎，温服二升，日三服。</p><p>传太陰，脉濡而大，发热，下利，口渴，腹中急痛，宜茯苓白术厚朴石膏黄芩甘草汤。</p><h2>茯苓白术厚朴石膏黄芩甘草汤方</h2><p>茯苓四两　白术三两　厚朴四两　石膏半斤　黄芩三两　甘草二两（炙）</p><p>右六味，以水一斗，煮取五升，每服一升五合余，日三服。</p><p>传少陰，脉沉细而数，手足时厥时热，咽中痛，小便难，宜附子细辛黄连黄芩汤。</p><h2>附子细辛黄连黄芩汤方</h2><p>附子大者一枚（炮去皮破八片）　细辛二两　黄连四两　黄芩二两</p><p>右四味，以水六升，煮取三升，温服一升，日三服。</p><p>传厥陰，脉沉弦而急，发热时悚，心烦呕逆，宜桂枝当归汤，吐蛔者，宜乌梅丸。</p><h2>桂枝当归汤方</h2><p>桂枝二两　当归三两　半夏一升　芍药三两　黄柏二两　甘草二两（炙）</p><p>右六味，以水七升，煮取四升，去滓，分温三服。</p><h2>乌梅丸方</h2><p>乌梅三百枚　细辛六两　干姜十两　黄连十六两　当归四两　附子六两（炮去皮）　蜀椒四两（出汗）　桂枝六两（去皮）　人参六两　黄柏六两</p><p>右十味，异捣筛，合治之，以苦酒渍乌梅一宿，去核蒸之五斗米下，饭熟，捣成泥，和药令相得，纳臼中与蜜杵二千下，丸如梧子大，先食饮服十丸，日三服。稍加至二十丸，禁生冷滑物臭食等。</p><p>以上皆传经脉证并治之正法也。若入腑及脏为传经变病，治列后条。</p><p>若两感于寒者，一日太陽受之，即与少陰俱病，则头痛、口干、烦满而渴，脉时浮时沉，时数时细，大青龙汤加附子主之。</p><h2>大青龙加附子汤方</h2><p>麻黄六两（去节）　桂枝二两（去皮）　甘草二两（炙）　杏仁四十枚（去皮尖）　生姜三两（切）　大枣十枚（劈）　石膏如鸡子大　附子一枚（炮去皮破八片）</p><p>右八味，以水九升，先煮麻黄减二升，去上沫，纳诸药，煮取三升，去滓，温服一升，取微似汗，汗出多者温粉粉之，一服汗者，停后服；若复服汗多亡陽，遂虚，恶风烦躁不得眠也。</p><p>二日陽明受之，即与太陰俱病，则腹满身热、不欲食、谵语，脉时高时卑，时强时弱，宜大黄石膏茯苓白术枳实甘草汤</p><h2>大黄石膏茯苓白术枳实甘草汤方</h2><p>大黄四两　石膏一斤　茯苓三两　白术四两　枳实三两　甘草三两（炙）</p><p>右六味，以水八升，煮取五升，温分三服。</p><p>三日少陽受之，即与厥陰俱病，则耳聋，囊缩而厥，水浆不入，脉乍弦乍急，乍细乍散，宜当归附子汤主之。</p><h2>当归附子汤方</h2><p>当归四两　附子大者一枚（炮去皮破八片）　人参三两　黄连三两　黄柏三两</p><p>右五味，以水六升，煮取三升，温服一升，日三服。</p><p>以上皆传经变病，多不可治，不知人者，六日死。若三陰三陽、五脏六腑皆受病，则荣卫不行，脏腑不通而死矣。所谓两感于寒不免于死者，其在斯乎！其在斯乎！</p><p>若不加异气者，至七日太陽病衰，头痛少愈也；八日陽明病衰，身热少歇也；九日少陽病衰，耳聋微闻也；十日太陰病衰，腹减如故，则思饮食；十一日少陰病衰，渴止舌干，已而嚏；十二日厥陰病衰，囊纵，少腹微下，大气皆去，病人精神爽慧也。若过十三日以上不间，尺寸陷者，大危。若更感异气，变为他病者，当依坏病证法而治之。若脉陰陽俱盛，重感于寒者，变成温疟。陽脉浮滑，陰脉濡弱，更伤于风者，变为风温。陽脉洪数，陰脉实大，更遇温热者，变为温毒。温毒，病之最重者也。陽脉濡弱，陰脉弦紧，更遇温气者，变为温疫。以此冬伤于寒，发为温病，脉之变证，方治如说。</p><p>凡人有疾，不时即治，隐忍冀差，以成痼疾。小儿女子，益以滋甚。时气不和，便当早言，寻其邪由，及在腠理，以时治之，罕有不愈者。患人忍之，数日乃说，邪气入脏，则难为制。</p><p>凡作汤药，不可避晨夕，觉病须臾，即宜便治，不等早晚，则易愈矣。如或差迟，病即传变，虽欲除治，必难为力。服药不如方法，纵意违师，不须治之。</p><p>凡伤寒之病，多从风寒得之。始表中风寒，入里则不消矣。未有温覆当而不消散者。不在证治，拟欲攻之，犹当先解表，乃可下之。若表未解，而内不消，必非大满，犹有寒热，则不可下。若表已解，而内不消，大满大实，腹坚，中有燥屎，自可除下之。虽四五日，数下之，不能为祸也。若不宜下，而便攻之，则内虚热入，协热遂利，烦躁诸变，不可胜数，轻者困笃，重者必死矣。</p><p>夫陽盛陰虚，汗之则死，下之则愈；陽虚陰盛，汗之则愈，下之则死。如是，则神丹安可以误发，甘遂何可以妄攻？虚盛之治，相背千里，吉凶之机，应若影响，岂容易哉！况桂枝下咽，陽盛即毙；承气入胃，陰盛以亡，死生之要，在乎须臾，视身之尽，不暇计日。此陰陽虚实之交错，其候至微；发汗吐下之相反，其祸至速，而医术浅狭，懵然不知病源，为治乃误，使病者殒殁，自谓其分，至令冤魂塞于冥路，死尸盈于旷野，仁者鉴此，岂不痛欤！</p><p>凡两感病俱作，治有先后，发表攻里，本自不同，而执迷用意者，乃云神丹甘遂合而饮之，且解其表，又除其里，言巧似是，其理实违。夫智者之举错也，常审以慎；愚者之动作也，必果而速。安危之变，岂可诡哉！世上之士，但务彼翕习之荣，而莫见此倾危之败，惟明者居然，能护其本，近取诸身，夫何远焉。</p><p>凡发汗，温暖汤药，其方虽言日三服，若病剧不解，当促其间，可半日中尽三服。若与病相阻，即使有所觉，病重病者一日一夜，当晬时观之，如服一剂，病证犹在，故当复作本汤服之。至有不能汗出，服三剂乃解；若汗不出者，死病也。</p><p>凡得时气病，至五六日，而渴欲饮水，饮不能多，不当与也，何者？以腹中热尚少，不能消之，便更与人作病也。至七八日，大渴欲饮水者，犹当依证而与之。与之时常令不足，勿极意也。言能饮一斗，与五升。若饮而腹满，小便不利，若喘若哕。不可与之也。忽然大汗出，是为自愈也。</p><p>凡得病反能饮水，此为欲愈之病。其不晓病者，但闻病饮水者自愈，小渴者乃强与饮之，因成其祸，不可复数也。</p><p>凡得病厥，脉动数，服汤更迟；脉浮大减小；初躁后静，此皆愈证也。</p><p>凡治温病，可刺五十九穴。又身之穴，三百六十有五，其三十穴灸之有害；七十九穴刺之为灾，并中髓也。</p><p>脉四损，三日死。平人一息，病人脉一至，名曰四损。脉五损，一日死。平人二息，病人脉一至，名曰五损。脉六损，一时死。平人三息，病人脉一至，名曰六损。</p><p>四损，经气绝；五损，腑气绝；六损，脏气绝。真气不行于经曰经气绝；不行于腑，曰腑气绝；不行于脏，曰脏气绝；经气绝，则四肢不举；腑气绝，则不省人事；脏气绝，则一身尽冷。</p><p>脉盛身寒，得之伤寒；脉虚身热，得之伤暑。脉陰陽俱盛，大汗出，下之不解者死。脉陰陽俱虚，热不止者死。脉至乍数乍疏者死。脉至如转索，按之不易者其日死。谵言妄语，身微热，脉浮大，手足温者生。逆冷，脉沉细者，不过一日死矣。此以前是伤寒热病证候也。</p><p>脉濡而弱，弱反在关，濡反在巅，微反在上，涩反在下。微则陽气不足，涩则无血。陽气反微，中风汗出而反躁烦。涩则无血，厥而且寒。陽厥发汗，躁不得眠。陽微则不可下，下之则心下痞鞕。</p><p>动气在右，不可发汗，发汗则衄而渴，心苦烦，饮水即吐。</p><p>动气在左，不可发汗，发汗则头眩，汗不止，则筋惕肉〖目闰〗。</p><p>动气在上，不可发汗，发汗则气上冲止于心下。</p><p>动气在下，不可发汗，发汗则无汗可发，心中大烦，骨节疼痛，目眩恶寒，食则吐谷，气不得前。</p><p>咽中闭塞，不可发汗，发汗则吐血，气欲欲绝，手足厥冷，欲得蜷卧，不能自温。</p><p>诸脉得数动微弱者，不可发汗，发汗则大便难，腹中干，胃燥而烦，其形相象，根本异源</p><p>脉濡而弱，弱反在关，濡反在巅，弦反在上，微反在下。弦为陽运，微为陰寒。上实下虚，意欲得温。微弦为虚，不可发汗，发汗则寒栗，不能自还。咳而发汗，其咳必剧，数吐涎沫，咽中必干，小便不利，心中饥烦，晬时而发，其形似疟，有寒无热，虚而寒栗，蜷而苦满，腹中复坚，命将难全。</p><p>厥逆脉紧，不可发汗，发汗声乱、咽嘶、舌萎、声不得前。</p><p>诸逆发汗，病微者难差，剧者必死。</p><p>凡发汗，欲令遍身漐漐微似汗，不可令如水流漓。若病不解，当重发汗；若汗多者，不得重发汗，亡陽故也。。</p><p>凡服汤发汗，中病便止，不必尽剂。</p><p>凡用吐汤，中病便止，不必尽剂。。</p><p>诸四逆厥者，不可吐之；虚家亦然。</p><p>凡病胸上诸实，胸中郁郁而痛，不能食，欲使人按之，而反有涎唾，下利十余行，其脉反涩，寸口脉微滑，此可吐之，吐之利则止。</p><p>宿食在上脘者，当吐之。</p><p>动气在右，不可下之，下之则津液内竭，咽燥、鼻干、头眩、心悸也。</p><p>动气在左，不可下之。下之则腹内拘急，食饮不下，动气更剧。虽有身热，卧则欲蜷。</p><p>动气在上，不可下之。下之则掌中热烦，身上浮冷，热汗自泄，欲得水自灌。</p><p>动气在下，不可下之。下之则腹胀满，卒起头眩，食则下利清谷，心下痞。</p><p>咽中闭寒，不可下之。下之则上轻下重，水浆不下，卧则欲蜷，身急痛，下利日数十行。</p><p>诸外实者，不可下之。下之则发微热，若亡脉厥者，当脐握热。</p><p>诸虚者，不可下之。下之则大渴，求水者易愈，恶水者剧。</p><p>脉濡而弱，弱反在关，濡反在巅，弦反在上，微反在下。弦为陽运，微为陰寒。上实下虚，意欲得温。微弦为虚，虚者不可下也。微弦为咳，咳则吐涎，下之则咳止，而利因不休，利不休则胸中如虫啮，粥入则出，小便不利，两胁拘急，喘息为难，颈背相引，臂则不仁，极寒反汗出，身冷若冰，眼睛不慧，语言不休，而谷气多入，此为除中，口虽欲言，舌不得前。</p><p>脉濡而弱，弱反在关，濡反在巅，浮反在上，数反在下。浮为陽虚，数为无血，浮为虚，数生热。浮为虚，自汗出而恶寒，振而寒栗；微弱在关，胸下为急，喘汗而不得呼吸，数为痛，呼吸之中痛在于胁，振寒相搏，形如疟状，医反下之，故令脉数，发热，狂走，见鬼，心下为痞，小便淋漓，小腹甚鞕，小便尿血也。</p><p>脉濡而紧，濡则卫气微，紧则荣中寒。陽微卫中风，发热而恶寒；荣紧胃气冷，微呕心内烦。医谓有大热，解肌而发汗，亡陽虚烦躁，心下苦痞坚。表里俱虚竭，卒起而头眩。客热在皮肤，怅怏不得眠。不知胃气冷，紧寒在关元。技巧无所施，汲水灌其身。客热应时罢，栗栗而振寒。重被而复之，汗出而冒巅。体惕而又振，小便为微难。寒气因水发，清谷不容闲。呕变反肠出，颠倒不得安。手足为微逆，身冷而内烦。迟欲从后救，安可复追还。</p><p>脉浮而紧，浮则为风，紧则为寒；风则伤卫，寒则伤荣；荣卫俱病，骨节烦疼；当发其汗，而不可下也。。</p><p>脉浮而大，心下反鞕，有热，属脏者，攻之，不令发汗；属腑者，不令溲数。溲数则大便鞕，汗多则越甚，脉迟者，尚未可攻也。。</p><p>伤寒，脉陰陽俱紧，恶寒发热，则脉欲厥。厥者，脉初来大，渐渐小，更来渐大，是其候也。如此者恶寒，甚者，翕翕汗出，喉中痛；若热多者，目赤脉多，睛不慧，医复发之，咽中则伤；若复下之，则两目闭，寒多便清谷，热多便脓血；若熏之，则身发黄；若熨之，则咽燥。若小便利者，可救之；小便难者，危殆也。</p><p>伤寒发热，口中勃勃气出，头痛，目黄，衄不可制，陰陽俱虚，贪水者必呕，恶水者厥。若下之，则咽中生疮；假令手足温者，必下重便脓血。头痛目黄者，下之则目闭。贪水者，下之则脉厥，其声嘤嘤，咽喉塞，汗之则战栗；恶水者，下之则里冷，不嗜食，大便完谷出，汗之则口中伤，舌上白胎，烦躁，脉反数，不大便，六七日后必便血，小便不利也。</p><p>凡服下汤，得利便止，不必尽剂。此以前是汗吐下三法之大要也。若能于此例之外，更神而明之，斯道其庶几乎？</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230589.html' class='pagedaohang'>【上一篇】<i>:杂病例第五</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230587.html' class='pagedaohang'>【下一篇】<i>：六气主客第三</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>