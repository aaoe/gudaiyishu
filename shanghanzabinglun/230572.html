<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_辨厥阴病脉证并治</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">辨厥阴病脉证并治</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230573.html' class='pagedaohang'>【上一篇】<i>:辨霍乱吐利病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230571.html' class='pagedaohang'>【下一篇】<i>：辨少阴病脉证并治</i></a></span>
</ul>
<div class="articleContent" id="articleContent"> <h2>辨厥陰病脉证并治</h2><p>厥陰之为病，消渴，气上撞心，心中疼热，饥而不欲食，食则吐蚘，下之，利不止。</p><p>厥陰中风，脉微浮，为欲愈；不浮，为未愈。</p><p>蹶陰欲解时，从丑至卯上。</p><p>厥陰病，渴欲饮水者，少少与之，愈。</p><p>诸四逆厥者，不可下之，虚家亦然。</p><p>伤寒先厥，后发热而利者，必自止；见厥，复利。</p><p>伤寒始发热六日，厥反九日而利；凡厥利者，当不能食，今反能食者，恐为除中；食以素饼，不发热者，知胃气尚在，必愈；恐暴热来出而复去也。后日脉之，其热续在者，期之旦日夜半愈。所以然者，本发热六日，厥反九日，复发热三日，并前六日亦为九日，与厥相应，故期之旦日夜半愈。后三日脉之，而脉数，其热不罢者，此为热气有余，必发痈脓也。</p><p>伤寒六七门，脉迟，而反与黄芩汤彻其热，脉迟为寒，今与黄芩汤复除其热，腹中应冷，今反能食，此名除中，必死。</p><p>伤寒，先厥后发热，下利必自止，而反汗出，咽中痛者，其喉为痹；发热，无汗，而利必自止；若不止，必便脓血，便脓血者，其喉不痹。</p><p>伤寒一二日，至四五日，厥者，必发热。前热者，后必厥；厥深者，热亦深；厥微者，热亦微；厥应下之，而反发汗者，必口伤烂赤。</p><p>伤寒病，厥五日，热亦五日，设六日当复厥，不厥者自愈；厥终不过五日，以热五日，知自愈。</p><p>凡厥者，陰陽气不相顺接，便为厥。厥者，手足逆冷是也。</p><p>伤寒，脉微而厥，至七八日，肤冷，其人躁，无暂安时者，此为脏厥，非蚘厥也。蚘厥者，其人当吐蚘，今病者静，而复时烦，此为脏寒，蚘上入其膈，故烦，须臾复止，得食而呕又烦者，蚘闻食臭出，其人当自吐蚘。蚘厥者，乌梅丸主之，又主久利。</p><h2>乌梅丸方</h2><p>乌梅三百枚　细辛六两　干姜十两　黄连十六两　当归四两　附子六两（炮去皮）　蜀椒四两（出汗）　桂枝六两（去皮）　人参六两　黄柏六两</p><p>右十味，异捣筛，合治之，以苦酒渍乌梅一宿，去核，蒸之，五斗米下，饭熟，捣成泥，和药令相得，纳臼中，与蜜，杵二千下，丸如梧桐子大，先食饮，服十丸，日三服，稍加至二十丸。禁生冷，滑物，臭食等。</p><p>伤寒，热少，微厥，指头寒，嘿嘿不欲食，烦躁，数日小便利色白者，此热除也，欲得食，其病为愈；若厥而呕，胸胁烦满者，其后必便血。</p><p>病者手足厥冷，不结胸，小腹满，按之痛者，此冷结在膀胱关元也。</p><p>伤寒发热四日，厥反三日，复热四日，厥少热多者，其病当愈；四日至七日，热不除者，必便脓血。</p><p>伤寒厥四日，热反三日，复厥五日，其病为进，寒多热少，陽气退，故为进也。</p><p>伤寒六七日，脉微，手足厥冷，烦躁，灸厥陰，厥不还者，死。</p><p>伤寒，发热，下利，厥逆，躁不得卧者，死。</p><p>伤寒，发热，下利至甚，厥不止者，死。</p><p>伤寒六七日不利，便发热而利，其人汗出不止者，死。有陰无陽故也。</p><p>伤寒五六日，不结胸，腹濡，脉虚，复厥者，不可下也，此为亡血，下之则死。</p><p>伤寒，发热而厥，七日，下利者，为难治。</p><p>伤寒，脉促，手足厥逆，不可灸之。</p><p>伤寒，脉滑而厥者，里有热也，白虎汤主之。</p><h2>白虎汤方</h2><p>知母六两　石膏一斤碎（棉裹）　甘草二两（炙）　粳米六合</p><p>右四味，以水一斗，煮米熟，汤成去滓，温服一升，日三服。</p><p>伤寒，手足厥逆，脉细欲绝者，当归四逆加人参附子汤主之；若其人内有久寒者，当归四逆加吴茱萸生姜附子汤主之。</p><h2>当归四逆加人参附子汤方</h2><p>当归三两　桂枝三两（去皮）　芍药三两　细辛三两　甘草二两（炙）　木通二两　大枣二十五枚（劈）　人参三两　附子一枚（炮去皮破八片）</p><p>右九味，以水八升，煮取三升，去滓，温服一升，日三服。</p><h2>当归四逆加吴茱萸生姜附子汤方</h2><p>吴茱萸二升　生姜半斤　附子一枚（炮去皮破八片）　当归三两　桂枝三两（去皮）　芍药三两　细辛三两　甘草二两（炙）　木通二两　大枣二十五枚（劈）</p><p>右十味，以水六升，清酒六升，和煮取三升，温服一升，日三服。</p><p>大汗出，热不去，内拘急，四肢疼，复下利，厥逆，而恶寒者，四逆汤主之。</p><h2>四逆汤方</h2><p>人参二两　甘草二两　干姜一两半　附子一枚（生用去皮破八片）</p><p>右四味，以水三升，煮取一升二合，去滓，分温再服，若强可用大附子一枚，干姜二两。</p><p>大汗，若大下利而厥逆冷者，四逆汤主之。（方见前）</p><p>病人手足厥冷，脉乍紧者，邪结在胸中，心下满而烦，饥不能食者，病在胸中，当须吐之，宜瓜蒂散。</p><h2>瓜蒂散方</h2><p>瓜蒂　赤小豆。</p><p>右二味，各等分，异捣筛，合纳臼中，更治之，别以香豉一合，用热汤七合煮作稀糜，去滓，取汁和散一钱匙，温顿服之，不吐者，少少加，得快吐乃止，诸亡血，虚家，不可与也。</p><p>伤寒，厥而心下悸者，宜先治水，当服茯苓甘草汤，却治其厥，不尔水渍入胃，必作利也。</p><h2>茯苓甘草汤方</h2><p>茯苓二两　甘草一两（炙）　生姜三两切　桂枝二两（去皮）</p><p>右四味，以水四升，煮取二升，去滓，分温三服。</p><p>伤寒六七日，大下后，寸脉沉而迟，手足厥逆，下部脉不至，咽喉不利，唾脓血，泄利不止者，为难治，人参附子汤主之；不差，复以人参干姜汤与之。</p><h2>人参附子汤方</h2><p>人参二两　附子一枚　干姜二枚（炮）　半夏半升　阿胶二两　柏叶三两</p><p>右六味，以水六升，煮取二升，去滓，纳胶烊消，温服一升，日再服。</p><h2>人参干姜汤方</h2><p>人参二两　附子一枚　干姜三两　桂枝二两（去皮）　甘草二两（炙）</p><p>右五味，以水二升，煮取一升，去滓，温顿服之。</p><p>伤寒四五日，腹中痛，若转气下趋少腹者，此欲自利也。</p><p>伤寒，本自寒下，医复吐、下之，寒格，更逆吐、下，麻黄升麻汤主之；若食入口即吐，干姜黄芩黄连人参汤主之。</p><h2>麻黄升麻汤方</h2><p>麻黄二两半（去节）　升麻一两　知母一两　黄芩一两半　桂枝二两　白术一两　甘草一两（炙）</p><p>右七味，以水一斗，先煮麻黄去上沫，纳诸药，煮取三升，去滓，温服一升，日三服。</p><h2>干姜黄芩黄连人参汤方</h2><p>干姜三两　黄芩三两　黄连三两　人参三两</p><p>右四味，以水六升，煮取二升，去滓，分温再服。</p><p>下利，有微热而渴，脉弱者，令自愈。</p><p>下利，脉数有微热，汗出者，为欲愈，脉紧者，为未解。</p><p>下利，手足厥逆，无脉者，灸之不温，若脉不还，反微喘者，死。少陰负趺陽者，为顺也。</p><p>下利，寸脉反浮数，尺中自涩者，必圊脓血，柏叶阿胶汤主之。</p><h2>柏叶阿胶汤方</h2><p>柏叶三两　阿胶二两　干姜二两（炮）　牡丹三两</p><p>右四味，以水三升，先煮三味，取二升，去滓，纳胶烊消，温服一升，日再服。</p><p>下利清谷，不可攻表；汗出，必胀满。</p><p>下利，脉沉弦者，下重也；脉大者，为未止；脉微弱数者，为欲自止，虽发热，不死。</p><p>下利，脉沉而迟，其人面少赤，身有微热，下利清谷者，必郁冒，汗出而解，病人必微厥，所以然者，其面戴陽下虚故也。</p><p>下利，脉数而渴者，令自愈，设不差，必清脓血，以有热故也。</p><p>下利后，脉绝，手足厥冷，啐时脉还，手足温者，生，脉不还者，死。</p><p>伤寒，下利日十余行，脉反实者，死。</p><p>下利清谷，里寒外热，汗出而厥者，通脉四逆汤主之。</p><h2>通脉四逆汤方</h2><p>甘草二两（炙）　附子大者一枚（生用）　干姜三两　人参二两</p><p>右四味，以水三升，煮取一升二合，去滓，分温再服，其脉出者愈。</p><p>热利下重者，白头翁汤主之。</p><h2>白头翁汤方</h2><p>白头翁二两　黄连　黄柏　秦皮各三两</p><p>右四味，以水七升，煮取二升，去滓，温服一升，不愈更服一升。</p><p>下利，其人虚极者，白头翁加阿胶甘草汤主之。</p><h2>白头翁加阿胶甘草汤方</h2><p>白头翁二两　甘草二两　阿胶二两　黄连三两　黄柏三两　秦皮三两</p><p>右六味，以水七升，煮取二升半，去滓，纳胶烊消，分温三服。</p><p>下利，腹胀满，身体疼痛者，先温其里，乃攻其表，温里宜四逆汤；攻表宜桂枝汤。（四逆汤方见前）</p><h2>桂枝汤方</h2><p>桂枝三两（去皮）　芍药三两　甘草二两　生姜三两（切）　大枣十二枚（劈）</p><p>右五味，以水七升，煮取三升，去滓，温服一升，须臾，啜热粥一升，以助药力，如不差，再服，余如将息禁忌法。</p><p>下利，欲饮水者，以有热故也，白头翁汤主之。（方见前）</p><p>下利，（言严）语者，有燥屎也，宜小承气汤。</p><h2>小承气汤方</h2><p>大黄四两（酒洗）　枳实三枚（炙）　厚朴二两（去皮尖）</p><p>右三味，以水四升，先煮二味，取一升二合，去滓，纳大黄，再煮一二沸，去滓，分温二服，一服（言严）语止，若更衣者，停后服，不尔，尽服之。</p><p>下利后，更烦，按之心下濡者，为虚烦也，宜栀子豉汤。</p><h2>栀子豉汤方</h2><p>栀子十四枚（劈）　香豉四合（棉襄）</p><p>右二味，以水四升，先煮栀子，取二升，纳豉，更煮取一升半，去滓，分温再服，一服得吐，止后服。</p><p>下利，腹痛，若胸痛者，紫参汤主之。</p><h2>紫参汤方</h2><p>紫参半斤　甘草三两</p><p>右二味，以水五升，先煮紫参取二升，纳甘草，煮取一升半，去滓，分温再服。</p><p>气利，诃黎勒散主之。</p><h2>诃黎勒散方</h2><p>诃黎勒十枚（煨）</p><p>右一味为散，粥饮和，顿服之。</p><p>呕家，有痈脓者，不可治呕，脓尽自愈。</p><p>呕而胸满者，吴茱萸汤主之。</p><h2>吴茱萸汤方</h2><p>吴茱萸一升　人参三两　生姜六两（切）　大枣十二枚（劈）</p><p>右四味，以水七升，煮取二升，去滓，温服七合，日三服。</p><p>干呕，吐涎沫，头痛者，吴茱萸汤主之。（方见上）</p><p>呕而发热者，小柴胡汤主之。</p><h2>小柴胡汤方</h2><p>柴胡八两　黄芩三两　人参三两　甘草三两（炙）　半夏半升（洗）　生姜三两（切）　大枣十二枚（劈）</p><p>右七味，以水一斗二升，煮取六升，去滓，更煎取三升，温服一升，日三服。</p><p>呕而脉弱，小便复利，身有微热，见厥者，难治，四逆汤主之。（方见前）</p><p>干呕，吐逆，吐涎沫，半夏干姜散主之。</p><h2>半夏干姜散方</h2><p>半夏　干姜各等分</p><p>右二味，杵为散，取方寸匙，浆水一升半，煮取七合，顿服之。</p><p>伤寒，大吐大下之，极虚，复极汗者，以其人外气怫郁，复与之水，以发其汗，因得哕，所以然者，胃中寒冷故也。</p><p>伤寒，哕而腹满，视其前后，知何部下利，利之则愈。</p><p>病人胸中似喘不喘，似呕不呕，似哕不哕，彻心中愦愦然无奈者，生姜半夏汤主之。</p><h2>生姜半夏汤方</h2><p>生姜一斤　半夏半升</p><p>右二味，以水三升，先煮半夏，取二升，纳生姜汁，煮取一升，去滓，小冷，分四服，日三，夜一，呕止，停后服。</p><p>干呕，哕，若手足厥者，橘皮汤主之。</p><h2>橘皮汤方</h2><p>橘皮四两　生姜半斤</p><p>右二味，以水七升，煮取三升，去滓，温服一升，下咽即愈。</p><p>哕逆，其人虚者，橘皮竹茹汤主之。</p><h2>橘皮竹茹汤方</h2><p>橘皮二斤　竹茹二升　人参一两　甘草五两　生姜半斤　大枣三十枚</p><p>右六味，以水一斗，煮取三升，去滓，温服一升，日三服。</p><p>诸呕谷不得下者，小半夏汤主之。</p><h2>小半夏汤方</h2><p>半夏一升　生姜半斤</p><p>右二味，以水七升，煮取一升半，去滓，分温再服。</p><p>便脓血，相传为病，此名疫利。其原因，于夏而发，于秋热燥相搏，逐伤气血，流于肠问，其后乃重，脉洪变数，黄连茯苓汤主之。</p><h2>黄连茯苓汤方</h2><p>黄连二两　茯苓三两　阿胶一两半　芍药三两　黄芩三两　半夏一升</p><p>右六味，以水一斗，先煮五味，取三升，去滓，纳胶烊消，分温三服。若胸中热甚者，加黄连一两，合前成三两；腹满者，加厚朴二两；人虚者，加甘草二两，渴者，去半夏，加括萎根二两。</p><p>病人呕，吐涎沫，心痛，若腹痛发作有时，其脉反洪大者，此虫之为病也，甘草粉蜜汤主之。</p><h2>甘草粉蜜汤方</h2><p>甘草二两　白粉一两（即铅粉）　蜜四两</p><p>右三味，以水三升，先煮甘草，取二升，去滓，纳粉蜜搅令和，煎如薄粥，温服一升，差，止后服。</p><p>厥陰病，脉弦而紧，弦则卫气不行，紧则不欲食，邪正相搏，即为寒疝，绕脐而痛，手足厥冷，是其候也；脉沉紧者，大乌头煎主之。</p><h2>大乌头煎方</h2><p>乌头大者五枚（熬去皮）</p><p>右一味，以水三升，煮取一升，去滓，纳蜜二升，煎令水气尽，取二升，强人服七合，弱人服五合，不差，明日更服。</p><p>寒疝，腹中痛，若胁痛里急者，当归生姜羊肉汤主之。</p><h2>当归生姜羊肉汤方</h2><p>当归三两　生姜五两　羊肉一斤</p><p>右三味，以水八升，煮取三升，温服七合，日三眼。寒多者加生姜成一斤；痛多而呕者，加橘皮二两，白术一两；加生姜者，亦加水五升，煮取三升二合，分温三服。</p><p>寒疝，腹中痛，手足不仁，若逆冷，若身疼痛，灸刺诸药不能治者，乌头桂枝汤主之。</p><h2>乌头桂枝汤方</h2><p>乌头五枚</p><p>右一味，以蜜二升，煮减半，去滓，以桂枝汤五合，解之，</p><p>令得一升，初服二合，不知即服三合，又不知加至五合，其知者如醉状，得吐者为中病。</p><p>病人睾丸，偏有大小，时有上下，此为狐疝，宜先刺厥陰之俞，后与蜘蛛散。</p><h2>蜘蛛散方</h2><p>蜘蛛十四枚（熬）　桂枝一两</p><p>右二味，为散，以白饮和服方寸匙，日再服，蜜丸亦可。</p><p>寸口脉浮而迟，浮则为虚，迟则为劳；虚则卫气不足，劳则荣气竭。</p><p>趺陽脉浮而数，浮则为气，数则消谷而大坚，气盛则溲数，溲数则坚，坚数相搏，即为消渴。</p><p>消渴，小便多，饮一斗，小便亦一斗者，肾气丸主之。</p><h2>肾气丸方</h2><p>地黄八两　薯蓣四两　山茱萸四两　泽泻三两　牡丹皮三两　茯苓三两　桂枝一两　附子一枚（炮）</p><p>右八味，末之，炼蜜和丸，如梧子大，酒下十五丸，渐加至二十五丸，日再服，白饮下亦可。</p><p>消渴，脉浮有微热，小便不利者，五苓散主之。</p><h2>五苓散方</h2><p>猪苓十八铢（去皮）　泽泻一两六铢　白术十八铢　茯苓十八铢　桂枝半两</p><p>右五味，为末，以白饮和服方寸匙，日三服，多饮暖水，汗出愈。</p><p>消渴，欲饮水，胃反而吐者，茯苓泽泻汤主之。</p><h2>茯苓泽泻汤方</h2><p>茯苓半斤　泽泻四两　甘草二两　桂枝二两　白术三两　生姜四两</p><p>右六味，以水一斗，煮取三升，去滓，温服一升，日三服。</p><p>消渴，欲得水而食饮不休者，文蛤汤主之。</p><h2>文蛤汤方</h2><p>文蛤五两　麻黄三两　甘草三两　生姜三两　石膏五两　杏仁五十枚　大枣十二枚</p><p>右七味，以水六升，煮取二升，去滓，温服一升，汗出即愈，若不汗，再服。</p><p>小便痛（门C必），下如粟状，少腹弦急，痛引脐中，其名曰淋，此热结在下焦也，小柴胡加茯苓汤主之。</p><h2>小柴胡加茯苓汤方</h2><p>柴胡半斤　黄芩三两　人参二两　半夏半升（洗）　甘草三两　生姜二两（切）　大枣十二枚（劈）　茯苓四两</p><p>右八味，以水一斗二升，煮取六升，去滓，再煎，取三升，温服一升，日三服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230573.html' class='pagedaohang'>【上一篇】<i>:辨霍乱吐利病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230571.html' class='pagedaohang'>【下一篇】<i>：辨少阴病脉证并治</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>