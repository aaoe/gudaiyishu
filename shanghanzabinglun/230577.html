<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_辨太阳病脉证并治下</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">辨太阳病脉证并治下</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230578.html' class='pagedaohang'>【上一篇】<i>:辨阳明病脉证并治</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230576.html' class='pagedaohang'>【下一篇】<i>：辨太阳病脉证并治中</i></a></span>
</ul>
<div class="articleContent" id="articleContent"> <h2>辨太陽病脉证并治下</h2><p>【问曰】病有脏结，有结胸，其状何如？</p><p>【师曰】寸脉浮，关脉小细沉紧者，名曰脏结也。按之痛，寸脉浮，关脉沉，名曰结胸也。</p><p>何谓脏结？</p><p>【师曰】脏结者，五脏各具，寒热攸分，宜求血分，虽有气结，皆血为之。假令肝脏结，则两胁痛而呕，脉沉弦而结者，宜吴茱萸汤。若发热不呕者，此为实，脉当沉弦而急，桂枝当归牡丹皮桃仁枳实汤主之。</p><h2>吴茱萸汤方</h2><p>吴茱萸一升　人参三两　生姜六两　大枣十二枚（劈）</p><p>右四味，以水七升，煮取二升，去滓，温服七合，日三服。</p><h2>桂枝当归牡丹皮桃仁枳实汤方</h2><p>桂枝三两（去皮）　当归二两　牡丹皮三两　桃仁二十枚（去皮尖）　枳实二两</p><p>右五味，以水八升，煮取三升，去滓，温服一升，日三服。</p><p>心脏结，则心中痛，或在心下郁郁不乐，脉大而涩，连翘阿胶半夏赤小豆汤主之。若心中热痛而烦，脉大而弦急者，此为实也，黄连阿胶半夏桃仁茯苓汤主之。</p><h2>连翘阿胶半夏赤小豆汤方</h2><p>连翘二两　阿胶一两半　半夏半升（洗）　赤小豆三两</p><p>右四味，以水四升，先煮三物，取二升，去滓，纳胶烊消，温服七合，日三服。</p><h2>黄连阿胶半夏桃仁茯苓汤</h2><p>黄连三两　阿胶二两　半夏半升（洗）　桃仁二十枚（去皮尖）　茯苓三两</p><p>右五味，以水五升，先煮四味，取二升，去滓，纳胶烊消，温服一升，日再服。</p><p>肺脏结，胸中闭塞，喘，咳，善悲，脉短而涩，百合贝母茯苓桔梗汤主之。若咳而唾血，胸中痛，此为实，葶苈括萎桔梗牡丹汤主之。</p><h2>百合贝母茯苓桔梗汤方</h2><p>百合七枚（洗去沫）　贝母三两　茯苓三两　桔梗二两</p><p>右四味，以水七升，煮取三升，去滓，温服一升，日三服。</p><h2>葶苈括萎桔梗牡丹汤方</h2><p>葶苈三两（熬）　栝蒌实大者一枚（捣）　桔梗三两　牡丹皮二两</p><p>右四味，以水六升，煮取三升，去滓，温服一升，日三服。</p><p>脾脏结，腹中满痛，按之如覆杯，甚则腹大而坚，脉沉而紧，白术枳实桃仁干姜汤主之。若腹中胀痛，不可按，大便初溏</p><p>后鞕，转失（疑为矢）气者，此为实，大黄厚朴枳实半夏甘草汤主之。</p><h2>白术枳实桃仁干姜汤方</h2><p>白术二两　枳实二两　桃仁二十七枚（去皮尖）　干姜一两</p><p>右四味，以水五升，煮取二升，去滓，分温再服。</p><h2>大黄厚朴枳实半夏甘草汤方</h2><p>大黄三两　厚朴三两　枳实三两　半夏一升　甘草一两（炙）</p><p>右五味，以水六升，煮取三升，去滓，温服一升，日三服。</p><p>肾脏结，少腹鞕，隐隐痛，按之如有核，小便乍清乍浊，脉沉细而结，宜茯苓桂枝甘草大枣汤。若小腹急痛，小便赤数者，</p><p>此为实，宜桂枝茯苓枳实芍药甘草汤。</p><h2>茯苓桂枝甘草大枣汤方</h2><p>茯苓半斤　桂枝四两　甘草二两（炙）　大枣十五枚（劈）</p><p>右四味，以甘澜水一斗，先煮茯苓减二升，纳诸药，煮取三升，去滓，温服一升，日三服。</p><h2>桂枝茯苓枳实芍药甘草汤方</h2><p>桂枝三两（去皮）　茯苓二两　枳实二两　芍药三两　甘草一两（炙）</p><p>右五味，以水六升，煮取三升，去滓，温服一升，日三服。</p><p>脏结，无陽证，不往来寒热，其人反静，舌上苔滑者，不可攻也；饮食如故，时时下利，舌上白苔滑者，为难治。</p><p>何谓结胸?</p><p>【师曰】病发于陽而反下之，热入于里，因作结胸。病发于陰，而早下之，因作痞。所以成结胸者，误下故也。</p><p>结胸病，头项强，如柔痉状者，下之则和，宜大陷胸丸。</p><h2>大陷胸丸方</h2><p>大黄半斤　葶苈半斤（熬）　芒硝半斤　杏仁半斤（去皮尖熬）</p><p>右四味，捣筛二味，纳杏仁、芒硝，合研如脂，和散，取如弹丸一枚，别捣甘遂末一方寸匙，白蜜二合，水二升，煮取一升，</p><p>去滓，温顿服之，一宿乃下，如不下，更服，取下为度，禁忌如药法。</p><p>结胸证，其脉浮大者，不可下，下之则死。</p><p>结胸证悉具，烦躁者，亦死。</p><p>太陽病，脉浮而动数，浮则为风，数则为热，动则为痛，头痛发热，微盗汗出，而反恶寒者，表未解也，医反下之，动数变迟，膈内拒痛，胃中空虚，客气动膈，短气，躁烦，心中懊（忄农），陽气内陷，心下因鞕，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。五苓散主之。</p><h2>大陷胸汤方</h2><p>大黄六两　芒硝一升　甘遂一钱（匙）</p><p>右三味，以水六升，先煮大黄，取二升，去滓，纳芒硝，煮二沸，纳甘遂末，温服一升，得快利，止后服。</p><h2>五苓散方</h2><p>猪苓十八铢（去皮）　白术十八铢　泽泻一两六铢　茯苓十八铢　桂枝半两（去皮）</p><p>右五味，为散，更于臼中杵之，白饮和方寸匙服之，日三服，多饮暖水，汗出愈，发黄者，加茵陈蒿十分。</p><p>伤寒六七日，结胸热实，脉沉紧而实，心下痛，按之石鞕者，大陷胸汤主之。（方见前）</p><p>伤寒十余日，热结在里，复往来寒热者，与大柴胡汤。</p><p>但结胸无大热者，此为水结在胸肋也，但头微汗出者，大陷胸汤主之。（方见前）</p><h2>大柴胡汤方</h2><p>柴胡半斤　枳实四枚（炙）　生姜五两（切）　黄芩三两　芍药三两　半夏半升（洗）　大枣十二枚（劈）　大黄二两</p><p>右八味，以水一斗二升，煮取六升，去滓，再煎，温服一升，日三服。</p><p>太陽病，重发汗，而复下之，不大便五六日，舌上燥而渴，日晡所小有潮热，从心下至少腹鞕满而痛不可近者，大陷胸汤主之。（方见前）</p><p>小结胸病，正在心下，按之则痛，脉浮滑者，小陷胸汤主之。</p><h2>小陷胸汤方</h2><p>黄连一两　半夏半升　括蒌实大者一枚</p><p>右三味，以水六升，先煮括蒌取三升，纳诸药，煮取二升，去滓，分温三服。</p><p>太陽病，二三日，不能卧，但欲起，心下必结，脉微弱者，此本有寒分也，反下之，若利止，必作结胸；未止者，此作协热利也。</p><p>太陽病，下之后，其脉促，不结胸者，此为欲解也；脉浮者，必结胸；脉紧者，必咽痛，脉弦者，必两胁拘急；脉细数者，头痛未止，脉沉紧者，必欲呕；脉沉滑者，协热利；脉浮滑者，必下血。</p><p>病在陽，应以汗解之，反以冷水潠之，若灌之，其热被劫不得去，弥更益烦，肉上粟起，意欲饮水，反不渴者，服文蛤散；若不差者，与五苓散。寒实结胸，无热证者，与三物小陷胸汤，白散亦可服。（五苓散小陷胸汤方俱见前）</p><h2>文蛤散方</h2><p>文蛤五两　麻黄三两　甘草三两　生姜三两　石膏五两　杏仁五十粒（去皮尖）　大枣十二枚（劈）</p><p>右七味，为散，以沸汤和一方寸匙，汤用五合，调服，假令汗出已，腹中痛者，与芍药三两。</p><h2>白散方</h2><p>桔梗三分　巴豆一分　贝母三分</p><p>右三味为散，更于臼中杵之，以白饮和服，强人半钱匙，羸者减之。病在膈上必吐，在膈下必利；不利进热粥一杯，利不止进冷粥一杯。</p><p>太陽与少陽并病，头项强痛，或眩冒，时如结胸，心下痞鞕者，当刺大椎第一间、肺俞、肝俞，慎不可发汗，发汗则（言严）语，脉弦大，五日（言严）语不止，当刺期门。</p><p>妇人中风，发热恶风，经水适来，得之七八日，热除而脉迟身凉，胸胁下满，如结胸状，（言严）语者，此为热入血室也，当刺期门，随其实而泄之。</p><p>妇人中风，七八日，续得寒热，发作有时，经水适断者，此为热入血室，其血必结，故使如疟状，小柴胡汤主之。</p><h2>小柴胡汤方</h2><p>柴胡半斤　黄芩三两　人参三两　半夏半升　甘草三两（炙）　生姜三两（切）　大枣十二枚（劈）</p><p>右七味，以水一斗二升，煮取六升，去滓，再煎取三升，温服一升，日三服。</p><p>妇人伤寒发热，经水适来，昼日明了，暮则（言严）语，如见鬼状者，此为热入血室，无犯胃气及上二焦，必自愈。</p><p>伤寒六七日，发热微恶寒，支节烦疼，微呕，心下支结，外证未去者，柴胡桂枝汤主之。</p><h2>柴胡挂枝汤方</h2><p>桂枝一两半　黄芩一两半　人参一两半　甘草一两（炙）　半夏二合半　芍药一两半　大枣六枚　生姜一两半（切）　柴胡四两</p><p>右九味，以水七升，煮取三升，去滓，温服一升，日三服。</p><p>伤寒五六日，已发汗而复下之，胸胁满，微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。</p><h2>柴胡桂枝干姜汤方</h2><p>柴胡半斤　桂枝三两　干姜二两　括萎根四两　黄芩三两　牡蛎二两（熬）甘草二两（炙）</p><p>右七味，以水一斗二升，煮取六升，去滓，再煎取三升，温服一升，日三服。初服微烦，复服，汗出便愈。</p><p>伤寒五六日，头汗出，微恶寒，手足冷，心下满，口不欲食，大便鞕，脉细者，此为陽微结，必有表复有里也，脉沉者，亦在里也，汗出为陽微。假令纯陰结，不得复有外证，悉入在里，此为半在里半在外也，脉虽沉细，不得为少陰病，所以然者，陰不得有汗，今头汗出，故知非少陰也，可与小柴胡汤。设不了了者，得屎而解。（小柴胡汤见前）</p><p>伤寒五六日，呕而发热者，柴胡汤证具，而以他药下之，柴胡证仍在者，复与柴胡汤，此虽已下之，不为逆，必蒸蒸而振，却发热汗出而解。若心下满而鞕痛者，此为结胸也，大陷胸汤主之，但满而不痛者，此为痞，柴胡不中与之，宜半夏泻心汤。（大陷胸汤见前）</p><h2>半夏泻心汤方</h2><p>半夏半升（洗）　黄芩三两　干姜三两　人参三两　甘草三两（炙）　黄连一两　大枣十二枚（劈）</p><p>右七味，以水一斗，煮取六升，去滓，再煎取三升，温服一升，日三服。</p><p>太陽少陽并病，而反下之，成结胸，心下必鞕，若下利不止，水浆不下，其人必烦。</p><p>脉浮而紧，而复下之，紧反入里，则作痞，按之自濡，但气痞耳；小青龙汤主之。</p><h2>小青龙汤方</h2><p>麻黄三两　芍药三两　细辛三两　干姜三两　甘草三两（炙）　桂枝三两　半夏半升　五味子半升</p><p>右八味，以水一斗，先煮麻黄减二升，去上沫，纳诸药，煮取三升，去滓，温服一升，日三服；若渴去半夏，加括萎根三两；若微利，若嘻者，去麻黄，加附子一枚炮；若小便不利，少腹满者，去麻黄，加茯苓四两，若喘者，加杏仁半升，去皮尖。</p><p>太陽中风，下利，呕逆，表解者，乃可攻之，若其人絷絷汗出，发作有时，头痛，心下痞满，引胁下痛，干呕短气，汗出不恶寒者，此表解里未和也，十枣汤主之。</p><h2>十枣汤方</h2><p>芫花（熬）　甘遂　大戟</p><p>右三味，各等分，别捣为散，以水一升半，先煮大枣肥者十枚，取八合，去滓，纳药末，强人服一钱匙，羸人服半钱，温服之，平旦服，若下少，病不除者，明日更服，加半钱，得快下利后，糜粥自养。</p><p>太陽病，医发汗，遂发热恶寒，因复下之，心下痞，表里俱虚，陰陽气并竭，无陽则陰独，复加烧针，因胸烦，面色青黄，肤（目闰）者，难治，今色微黄，手足温者易愈。</p><p>心下痞，按之濡，其脉关上浮大者，大黄黄连黄芩泻心汤主之。</p><h2>大黄黄连黄芩泻心汤方</h2><p>大黄二两　黄连一两　黄芩一两</p><p>右三味，以麻沸汤二升渍之，须臾绞去滓，分温再服。</p><p>心下痞，而复恶寒者，附子泻心汤主之。</p><h2>附子泻心汤方</h2><p>大黄二两　黄连一两　黄芩一两　附子一枚（炮去皮破别煮取汁）</p><p>右四味，切三味，以麻沸汤二升渍之。须臾绞去滓，纳附子汁，分温再服。</p><p>本以下之，故心下痞，与泻心汤。痞不解，其人渴，而口燥烦，小便不利者，五苓散主之。（方见前）</p><p>伤寒，汗出，解之后，胃中不和，心下痞鞕，干噫食臭，胁下有水气，腹中雷鸣，下利者，生姜泻心汤主之。</p><h2>生姜泻心汤方</h2><p>生姜四两　甘草三两（炙）　人参三两　干姜一两　黄芩三两　半夏半升　黄连一两　大枣十二枚（劈）</p><p>右八味，以水一斗，煮取六升，去滓，再煎取三升，温服一升，日三服。</p><p>伤寒中风，医反下之，其人下利，日数十行，谷不化，腹中雷鸣，心下痞鞕而满，干呕，心烦不得安，医见心下痞，谓病不尽，复下之，其痞益甚，此非结热，但以胃中虚，客气上逆，故使鞕也，甘草泻心汤主之。</p><h2>甘草泻心汤方</h2><p>甘草四两（炙）　黄芩三两　干姜三两　人参三两　半夏半升　黄连一两　大枣十二枚（劈）</p><p>右七味，以水一斗，煮取六升，去滓，再煎取三升，温服一升，日三服。</p><p>伤寒，服汤药下之，利不止，心下痞鞕，服泻心汤不已，复以他药下之，利益甚，医以理中与之，利仍不止，理中者，理中焦，此利在下焦故也，赤石脂禹余粮汤主之，复不止者，当利其小便。</p><h2>赤石脂禹余粮汤方</h2><p>赤石脂一斤（碎）　太乙禹余粮一斤（碎）</p><p>右二味，以水六升，煮取三升，去滓，分温三服。</p><p>伤寒吐下后，发汗，虚烦，脉甚微，八九日，心下痞鞕，胁下痛，气上冲咽喉，眩冒，经脉动惕者，久而成痿。</p><p>伤寒，发汗，若吐，若下，解后，心下痞鞕，噫气不除者，旋覆代赭汤主之。</p><h2>旋覆代赭汤方</h2><p>旋覆花三两　人参二两　生姜五两　代赭石一两　甘草三两（炙）　半夏半升（洗）　大枣十二枚（劈）</p><p>右七味，以水一斗，煮取六升，去滓，再煎取三升，温服一升，日三服。</p><p>太陽病，外证未除，而数下之，遂协热而利，利下不止，心下痞鞕，表里不解者，桂枝人参汤主之。</p><h2>桂枝人参汤方</h2><p>桂枝四两　甘草四两（炙）　白术三两　人参三两　干姜三两</p><p>右五味，以水九升，先煮四味，取五升，纳桂枝，更煮取三升，去滓，温服一升，日再服，夜一服。</p><p>伤寒，大下后，复发汗，心下痞，恶寒者，表未解也，不可攻痞，当先解表，后攻其痞，解表宜桂枝汤；攻痞宜大黄黄连黄芩泻心汤。（方见前）</p><p>伤寒发热，汗出不解，心下痞鞕，呕吐而不利者，大柴胡汤主之。（方见前）</p><p>病如桂枝证，头不痛，项不强，寸脉微浮，胸中痞鞕，气上咽喉，不得息者，此为胸有寒也，当吐之，宜瓜蒂散。</p><h2>瓜蒂散方</h2><p>瓜蒂一分（熬）　赤小豆一分</p><p>右二味，各别捣筛，为散已，合治之，取一钱匙，以香豉一合，用热汤七合，煮作稀糜，去津，取汁，和散温顿服之，不吐者，少少加，得快吐乃止。诸亡血虚家，不可与。</p><p>病胁下素有痞，连在脐旁，痛引少腹，入陰筋者，此名脏结，死。</p><p>伤寒，若吐，若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。</p><h2>白虎加人参汤方</h2><p>知母六两　石膏一斤（碎）　甘草二两（炙）　粳米六合　人参二两</p><p>右五味，以水一斗，煮米熟，汤成去滓，温服一升，日三服。</p><p>伤寒，无大热，口燥渴，心烦，背微恶寒者，白虎加人参汤主之。（方见前）</p><p>伤寒，脉浮，发热，无汗，其表不解，当发汗，不可与白虎汤；渴欲饮，无表证者，白虎加人参汤主之。（方见前）</p><p>太陽少陽并病，心下鞕，颈项强而眩者，当刺大椎、肺俞、肝俞，慎不可下也，下之则痉。</p><p>太陽与少陽合病，自下利者，与黄芩汤；若呕者，黄芩加半夏生姜汤主之。</p><h2>黄芩汤方</h2><p>黄芩三两　芍药二两　甘草二两　大枣十二枚（劈）</p><p>右四味，以水一斗，煮取三升，去滓，温服一升，日再服，夜一服。</p><h2>黄芩加半夏生姜汤方</h2><p>黄芩三两　芍药二两　甘草二两（炙）　半夏半升（洗）　生姜一两半大枣十二枚（劈）</p><p>右六味，以水一斗，煮取三升，去滓，温服一升，日再服，夜一服。</p><p>伤寒，胸中有热，胃中有邪气，腹中痛，欲呕者，黄连汤主之。</p><h2>黄连汤方</h2><p>黄连三两　甘草三两（炙）　干姜三两　桂枝三两　人参二两半夏　半升（洗）　大枣十二枚（劈）</p><p>右七味，以水一斗，煮取六升，去滓，温服一升，日三服，夜三服。</p><p>伤寒，脉浮滑，此以里有热，表无寒也，白虎汤主之。</p><h2>白虎汤方</h2><p>知母六两　石膏一斤（碎）　甘草二两（炙）　粳米六合</p><p>右四味，以水一斗，煮米熟，汤成，去滓，温服一升，日三服。</p><p>伤寒脉结促，心动悸者，炙甘草汤主之。</p><h2>炙甘草汤方</h2><p>甘草四两（炙）　生姜三两（切）　人参二两　地黄半斤　桂枝三两　麦门冬半升　阿胶二两　麻仁半升　大枣十二枚（劈）</p><p>右九味，以清酒七升，先煮八味，取三升，去滓，纳胶烊消尽，温服一升，日三服。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230578.html' class='pagedaohang'>【上一篇】<i>:辨阳明病脉证并治</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230576.html' class='pagedaohang'>【下一篇】<i>：辨太阳病脉证并治中</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>