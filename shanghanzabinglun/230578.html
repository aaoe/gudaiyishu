<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_辨太阳病脉证并治中</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">辨太阳病脉证并治中</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230579.html' class='pagedaohang'>【上一篇】<i>:辨太阳病脉证并治下</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230577.html' class='pagedaohang'>【下一篇】<i>：辨太阳病脉证并治上</i></a></span>
</ul>
<div class="articleContent" id="articleContent"> <h2>辨太陽病脉证并治中</h2><p>太陽病，项背强几几，无汗，恶风者，葛根汤主之。</p><h2>葛根汤方</h2><p>葛根四两　麻黄三两（去节）　桂枝二两（去皮）　芍药二两　甘草二两（炙）　生姜三两（切）　大枣十二枚（劈）</p><p>右七味，以水一斗，先煮麻黄葛根，减二升，去上沫，纳诸药，煮取三升，去滓，温服一升，复取微似汗，不须啜粥，余如桂枝法将息及禁忌，诸汤皆仿此。</p><p>太陽与陽明合病者，必自下利，葛根汤主之。若不下利，但呕者，葛根加半夏汤主之。</p><h2>葛根加半夏汤方</h2><p>葛根四两　麻黄三两（去节）　桂枝三两（去皮）　芍药二两　甘草二两（炙）　生姜三两（切）　大枣十二枚（劈）　半夏半升（洗）</p><p>右八味，以水一斗，先煮葛根麻黄，减二升，去上沫，纳诸药，煮取三升，去滓，温服一升，复取微似汗，余如桂枝法。</p><p>太陽病，桂枝证，医反下之，利遂不止，脉促者，热未解也。喘而汗出者，葛根黄连黄芩甘草汤主之。</p><h2>葛根黄连黄芩甘草汤方</h2><p>葛根半斤　黄连三两　黄芩三两甘草二两（炙）</p><p>右四味，以水八升，先煮葛根减二升，去上沫，纳诸药，煮取二升，去滓，分温再服。</p><p>太陽病，头痛发热，身疼，腰痛，骨节疼痛，恶风，无汗而喘者，麻黄汤主之。</p><h2>麻黄汤方</h2><p>麻黄三两（去节）　桂技二两（去皮）　甘草一两（炙）　杏仁七十个（去皮尖）</p><p>右四味，以水九升，先煮麻黄减二升，去上沫，纳诸药，煮取二升半，去滓，温服八合，覆取微似汗，不须啜粥，余如桂枝法将息。</p><p>太陽与陽明合病，喘而胸满者，不可下，宜麻黄汤。（方见上）</p><p>太陽病，十日已去，脉浮细而嗜卧者，外已解也，设胸满，胁痛，与小柴胡汤；脉但浮者，与麻黄汤。（方见上）</p><h2>小柴胡汤方</h2><p>柴胡半斤　黄芩三两　人参三两　甘草三两（炙）　生姜三两（切）　大枣十二枚（劈）　半夏半升（洗）</p><p>右七味，以水一斗二升，煮取六升，去滓，再煮取三升，温服一升，日三服。</p><p>太陽伤寒，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之。服之则厥逆，筋惕肉（目闰），此为逆也。</p><h2>大青龙汤方</h2><p>麻黄六两（去节）　桂枝二两（去皮）　甘草二两（炙）　杏仁四十枚（去皮尖）　生姜三两（切）　大枣十二枚（劈）石膏如鸡子大（碎）</p><p>右七味，以水九升，先煮麻黄，减二升，去上沫，纳诸药，煮取三升，去滓，温服一升，取微似汗，汗多者，温粉粉之。一服汗出停后服。若复服汗多亡陽，遂虚，恶风烦躁，不得眠也。</p><p>太陽中风，脉浮缓，身不疼，但重，乍有轻时，无少陰证者，大青龙汤发之。（方见上）</p><p>伤寒表不解，心下有水气，干呕发热而咳，或渴，或利，或噎，或小便不利，少腹满，或喘者，小青龙汤主之。</p><h2>小青龙汤方</h2><p>麻黄三两（去节）　芍药三两　细辛三两　桂枝三两　干姜三两　甘草三两　五味子半升　半夏半升（洗）</p><p>右八味，以水一斗，先煮麻黄，减二升，去上沫，纳诸药，煮取三升，去滓，温服一升。日三服。若渴去半夏，加栝蒌根三两；若微利，若噎者，去麻黄，加附子一枚；若小便不利，少服满者，去麻黄，加茯苓四两；若喘者，加杏仁半升（去皮尖）。</p><p>伤寒，心下有水气，咳而微喘，发热不渴。服汤已渴者，此寒去欲解也。小青龙汤主之。（方见上）</p><p>太陽病，外证未解，脉浮弱者，当以汗解，宜桂枝汤。（见上卷）</p><p>太陽病，下之微喘者，表未解故也。桂枝加厚朴杏子汤主之。</p><h2>桂枝加厚朴杏子汤方</h2><p>桂枝三两　芍药三两　甘草二两（炙）　生姜三两（切）　大枣十二枚（劈）　厚朴二两　杏仁五十枚（去皮尖）</p><p>右七味，以水七升，微火煮取三升，去滓，温服一升，覆取微似汗。</p><p>太陽病，外证未解，不可下也，下之为逆。欲解外者，宜桂枝汤。（方见上卷）</p><p>太陽病，先发汗不解，而复下之，脉浮者不愈。浮为在外，而反下之，故令不愈。今脉浮，故知在外，当须解外则愈，宜桂枝汤。（方见上卷）</p><p>太陽病，脉浮紧，无汗，发热，身疼痛，八九日不解，表证仍在，此当发其汗。服药已，微除，其人发烦目瞑。剧者必衄，衄乃解，所以然者，陽气重故也。麻黄汤主之。（方见上）</p><p>太陽病，脉浮紧，发热，身无汗，自衄者愈。</p><p>二陽并病，太陽初得病时，发其汗，汗先出不彻，因转属陽明，续自微汗出，不恶寒。若太陽病证不罢者，不可下，下之为逆，如此可小发其汗。设面色缘缘正赤者，陽气怫郁在表也，当解之、熏之；若发汗不彻，彻不足言，陽气怫郁不得越，当汗之不汗，则其人烦燥，不知痛处，乍在腹中，乍在四肢，按之不可得，更发汗则愈；若其人短气，但坐者，以汗出不彻故也，何以知汗出不彻？以脉涩故知之也。</p><p>脉浮紧者，法当汗出而解。若身重心悸者，不可发汗，须自汗出乃愈。所以然者，尺中脉微，此里虚也，须里实津液自和，便自汗出愈。</p><p>脉浮紧者，法当身疼痛，宜以汗解之。假令尺中迟者，不可发汗。何以然者，以荣气不足，血弱故也。</p><p>脉浮者，病在表，可发汗，宜麻黄汤。（方见上）</p><p>脉浮而紧者，可发汗，宜麻黄汤。（方见上）</p><p>病人常自汗出者，此为荣气和，卫气不谐也，所以然者，荣行脉中，卫行脉外，卫气不共荣气和谐故也。复发其汗则愈，宜桂枝汤。（方见上卷）</p><p>病人脏无他病，时发热自汗出而不愈者，此卫气不和也。先其时发汗则愈，宜桂枝汤。（方见上卷）</p><p>伤寒，脉浮紧，不发汗，因致衄者，麻黄汤主之。（方见上）</p><p>伤寒，不大便六七日，头痛有热者，与承气汤。其小便清者，知不在里，仍在表也，当须发汗，宜桂枝汤。（方见上卷）</p><p>伤寒，发汗已解，半日许复烦，脉浮紧者，可更发汗，宜桂枝汤。（方见上卷）</p><p>凡病若发汗、若吐、若下、若亡血、亡津液，陰陽自和者，必自愈。</p><p>大下之后，复下之，小便不利者，亡津液故也，勿治之，久久小便必自利。</p><p>大下之后，复发汗，其人必振寒，脉微细。所以然者，内外俱虚故也。</p><p>下之后，复发汗，昼日烦躁，不得眠，夜而安静，不呕不渴，无表证，脉沉而微，身无大热者，干姜附子汤主之。</p><h2>干姜附子汤方</h2><p>干姜一两（炮）　附子一枚（破八片炮）</p><p>右二味，以水三升，煮取一升，去滓，顿服。</p><p>发汗后，身疼痛，脉沉迟者，桂枝去芍药加人参生姜汤主之。</p><h2>桂枝去芍药加人参生姜汤</h2><p>桂枝三两（去皮）　甘草二两（炙）　大枣十二枚（劈）　人参三两　生姜四两（切）</p><p>右五味，以水一斗二升，煮取三升，去滓，温服一升，日三服。</p><p>发汗若下后，不可更行桂枝汤。汗出而喘，无大热者，可与麻黄杏仁甘草石膏汤。</p><h2>麻黄杏仁甘草石膏汤方</h2><p>麻黄四两（去节）　杏仁五十个（去皮尖）　甘草二两（炙）　石膏半斤（碎，绵裹）</p><p>右四味，以水七升，先煮麻黄，减二升，去上沫，纳诸药，煮取二升，去滓，温服一升，日再服。</p><p>发汗过多，其叉手自冒心，心下悸欲得按者，桂枝甘草汤主之。</p><h2>桂枝甘草汤方</h2><p>桂枝四两（去皮）　甘草二两（炙）</p><p>右二味，以水三升，煮取一升，去滓，顿服。</p><p>发汗后，其人脐下悸者，欲作奔豚也，茯苓桂枝甘草大枣汤主之。</p><h2>茯苓桂枝甘草大枣汤方</h2><p>茯苓半斤　桂枝四两　甘草二两（炙）　大枣十五枚（劈）</p><p>右四味，以甘澜水一斗，先煮茯苓减二升，纳诸药，煮取三升，去滓，温服一升，日三服。</p><p>作甘澜水法，取水二斗，置大盆内，以杓扬之，水上有珠子五六千颗相逐，取用之。</p><p>奔豚病，从少腹上冲咽喉，发作欲死，复还止者，皆从惊恐得之。</p><p>奔豚，气上冲胸，腹痛，往来寒热，奔豚汤主之。</p><h2>奔豚汤方</h2><p>甘草二两（炙）　芎藭二两　当归二两　黄芩二两　芍药二两　半夏四两　生姜四两　葛根五两　桂枝三两</p><p>右九味，以水二斗，煮取五升，温服一升，日三服，夜二服。</p><p>发汗后，腹胀满者，厚朴生姜半夏甘草人参汤主之。</p><h2>厚朴生姜半夏甘草人参汤方</h2><p>厚朴半斤（炙去皮）　生姜半斤（切）半夏半斤（洗）　甘草二两（炙）　人参一两</p><p>右五味，以水一斗，煮取三升，去滓，温服一升，日三服。</p><p>伤寒，若吐若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</p><h2>茯苓桂枝白术甘草汤方</h2><p>茯苓四两　桂枝三两　白术二两　甘草二两（炙）</p><p>右四味，以水六升，煮取三升，去滓，分温三服。</p><p>发汗，病不解，反恶寒者，虚故也，芍药甘草附子汤主之。</p><h2>芍药甘草附子汤方</h2><p>芍药三两　甘草三两（炙）　附子一枚（炮去皮破八片）</p><p>右三味，以水五升，煮取一升五合，去滓，分温三服。</p><p>发汗若下之，病仍不解，烦躁者，茯苓四逆汤主之。</p><h2>茯苓四逆汤方</h2><p>茯苓六两　人参二两　附子一枚（生用，去皮，破八片）　甘草二两（炙）　干姜一两半</p><p>右五味，以水五升，煮取三升，去滓，温服七合，日三服。</p><p>发汗后，恶寒者，虚故也；不恶寒，但热者，实也。当和胃气，与调胃承气汤。（方见上卷）</p><p>太陽病，发汗后，大汗出，胃中干，烦躁不得眠，欲得饮水，少少与之，令胃气和则愈。若脉浮，小便不利，微热消渴者，五苓散主之。</p><h2>五苓散方</h2><p>猪苓十八铢（去皮）　泽泻一两六铢　白术十八铢　茯苓十八铢　桂半两</p><p>右五味捣为散，以白饮和服方寸匙，日三服，多饮暖水，汗出愈，如法将息。</p><p>太陽病，发汗已，脉浮弦，烦渴者，五苓散主之。（方见上）</p><p>伤寒汗出而渴，小便不利者，五苓散主之。不渴者，茯苓甘草汤主之。</p><h2>茯苓甘草汤方</h2><p>茯苓二两　桂枝二两　甘草一两（炙）　生姜三两（切）</p><p>右四味，以水四升，煮取二升，去滓，分温三服。</p><p>中风发热，六七日不解而烦，有表里证，渴欲饮水，水入则吐者，名曰水逆。五苓散主之。（方见上）</p><p>未持脉时，病人叉手自冒心，师因试教令咳而不咳者，此必两耳聋无所闻也。所以然者，以重发汗，虚故此。</p><p>发汗后，饮水多，必喘，以水灌之，亦喘。</p><p>发汗后，水药不得入口为逆，若更发汗，必吐下不止。</p><p>发汗后及吐下后，虚烦不得眠；若剧者，必反复颠倒，心中懊憹，栀子干姜汤主之。若少气者，栀子甘草豉汤主之。若呕者，栀子生姜豉汤主之。</p><h2>栀子干姜汤方</h2><p>栀子十四枚（劈）　生姜二两（切）</p><p>右二味，以水三升半，煮取一升半，去滓，分温二服，进一服得吐者止后服。</p><h2>栀子甘草豉汤方</h2><p>栀子十四枚（劈）　甘草二两（炙）　香豉四合（棉裹）</p><p>右三味，以水四升，先煮栀子甘草取二升半，纳豉煮取一升半，去滓，分二服，温进一服，得吐者止后服。</p><h2>栀子生姜豉汤方</h2><p>栀子十四枚（劈）　生姜五两　香豉四合（棉裹）</p><p>右三味，以水四升，先煮栀子生姜取二升半，纳豉煮取一升半，去滓，分二服，温进一服，得吐者止后服。</p><p>发汗，若下之，而烦热，胸中窒者，栀子豉汤主之。</p><h2>栀子豉汤方</h2><p>栀子十四枚（劈）　香豉四合（棉裹）</p><p>右二味，以水四升，先煮栀子得二升半，纳豉煮取一升半，去滓，分为二服，温进一服，得吐者止后服。</p><p>伤寒五六日，大下之后，身热不去，心中结痛者，未欲解也，栀子豉汤主之。</p><p>伤寒下后，心烦、腹满、卧起不安者，栀子厚朴枳实汤主之。</p><h2>栀子厚朴枳实汤方</h2><p>栀子十四枚（劈）　厚朴四两（炙去皮）　枳实四枚（水浸炙令黄）</p><p>以上三味，以水三升半，煮取一升半，去滓，分二服。温进一服，得吐者止后服。</p><p>伤寒，医以丸药大下之，身热不去，微烦者，栀子干姜汤主之。（方见上）</p><p>凡用栀子汤，若病人大便旧微溏者，不可与之。</p><p>太陽病发汗，汗出不解，其人仍发热，心下悸，头眩，身（目闰）动，振振欲擗地者，真武汤主之。</p><h2>真武汤方</h2><p>茯苓三两　芍药三两　生姜三两（切）　白术二两　附子一枚（炮去皮破八片）</p><p>右五味，要以水八升，煮取三升，去滓，温服七合，日三服。</p><p>咽喉干燥者，不可发汗。</p><p>淋家不可发汗，发汗必便血。</p><p>疮家虽身疼痛，不可发汗，发汗则痓。</p><p>衄家不可发汗，汗出必额上陷，脉急紧，直视不能目旬，不得眠。</p><p>亡血家，不可发汗，发汗则寒栗而振。</p><p>汗家重发汗，必恍惚心乱，小便已陰疼，与禹余粮丸。</p><h2>禹余粮丸方</h2><p>禹余粮四两　人参三两　附子二枚　五味子三合　茯苓三两　干姜三两</p><p>右六味，蜜为丸，如梧子大，每服二十丸。</p><p>病人有寒，复发汗，胃中冷，必吐逆。</p><p>伤寒，未发汗，而复下之，此为逆也；若先发汗，治不为逆。本先下之，而反汗之为逆；若先下之，治不为逆。</p><p>伤寒医下之，续得下利清谷不止，身疼痛者，急当救里；后身疼痛，清便自调者，急当救表。救里宜四逆汤；救表宜桂枝汤。（方见上卷）</p><p>太陽病，先下而不愈，因复发汗，以此表里俱虚，其人因致冒，冒家汗自出愈，所以然者，表和故也，里未和然后复下之。</p><p>太陽病未解，脉陰陽俱微者，必先振栗汗出而解。但陽脉微者，先汗出而解；若陰脉实者，下之而解。若欲下之，宜调胃承气汤。（方见上卷）</p><p>太陽病，发热汗出者，此为荣弱卫强，故使汗出，欲救邪风者，宜桂枝汤。（方见上卷）</p><p>伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞鞕，或心下悸，小便不利，或不渴，身有微热，或咳者，与小柴胡汤主之。</p><h2>小柴胡汤方</h2><p>柴胡半斤　黄芩三两　人参三两　半夏半升（洗）　甘草三两（炙）　生姜三两（切）　大枣十三枚（劈）</p><p>右七味，以水一斗二升，煮取六升，去滓，再煎，取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞鞕，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。</p><p>血弱气尽，腠理开，邪气因入，与正气相搏，结于胁下，正邪纷争，往来寒热，休作有时，嘿嘿不欲饮食。脏腑相连，其痛必下，邪高痛下，故使呕也。小柴胡汤主之。服柴胡汤已，渴者，属陽明也，以法治之。（方见上）</p><p>太陽病六七日，脉迟浮弱，恶风寒，手足温，医二三下之，不能食，胁下满痛，面目及身黄，颈项强，小便难者，与柴胡汤。后必下重，本渴而饮水呕者，柴胡不中与也。食谷者哕。</p><p>伤寒四五日，身热恶风，颈项强，胁下满，手足温而渴者，小柴胡汤主之。（方见上）</p><p>伤寒，陽脉涩，陰脉弦，法当腹中急痛，先与小建中汤；不差者，与小柴胡汤。（方见上）</p><h2>小建中汤方</h2><p>桂枝三两　芍药六两　甘草二两　生姜三两（切）　大枣十二枚（劈）　胶饴一升</p><p>右六味，以水七升，先煮五味取三升，去滓内饴更上微火消解，温服一升，日三服。呕家不可用，以甜故也。</p><p>伤寒与中风，有柴胡证，但见一证便是，不必悉具。凡柴胡汤病证而误下之，若柴胡证不罢者，复与柴胡汤，必蒸蒸而振，却复发热汗出而解。</p><p>伤寒二三日，心中悸而烦者，小建中汤主之。（方见上）</p><p>太陽病，过经十余日，反二三下之，后四五日，柴胡证仍在者，先与小柴胡汤。呕不止，心下急，郁郁微烦者，为未解也，与大柴胡汤下之则愈。</p><h2>大柴胡汤方</h2><p>柴胡半斤　黄芩三两　芍药三两　半夏半升（洗）　生姜五两（切）　枳实四枚（炙）　大枣十二枚（劈）　大黄二两</p><p>右八味，以水一斗二升，煮取六升，去滓，再煎，温服一升，日三服。</p><p>伤寒十三日不解，胸胁满而呕，日晡所发潮热，已而微利。此本柴胡证，下之以不得利，今反利者，知医以丸药下之，非其治也。潮热者实也，宜先服小柴胡汤以解外，后以柴胡加芒消汤主之。</p><h2>柴胡加芒消汤方</h2><p>柴胡二两十六铢　黄芩一两　人参一两　甘草一两（炙）　生姜一两（切）　芒硝二两　大枣四枚　半夏二十铢</p><p>右八味，以水四升，煮取二升，去滓，纳芒硝，更煮微沸，分温再服，不解更作。</p><p>伤寒十三日，过经，谵语者，以有热也，当以汤下之。若小便利者，大便当鞕，而反下利，知医以丸药下之，非其治也。若自下利者，脉当微厥，今反和者，此为内实也，调胃承气汤主之。（方见上）。</p><p>太陽病不解，热结膀胱，其人如狂，血自下，下者愈。其外不解者，尚未可攻，当先解外。外解已，但少腹急结者，乃可攻之，宜桃仁承气汤。</p><h2>桃仁承气汤方</h2><p>桃仁五十个（去皮尖）　大黄四两　桂枝二两　甘草二两（炙）　芒硝二两</p><p>右五味，以水七升，煮四味，取二升，去滓，纳芒硝，更上火微沸。下火，先食温服五合，日三服，当微利。</p><p>伤寒八九日，下之，胸满烦惊，小便不利，谵语，一身尽重，不可转侧，柴胡加龙骨牡蛎汤主之。</p><h2>柴胡加龙骨牡蛎汤方</h2><p>柴胡四两　龙骨一两半　黄芩一两半　生姜一两半　人参一两半　桂枝一两半（去皮）　茯苓一两半　半夏二合半　大黄二两　牡蛎一两半　大枣六枚（劈）　铅丹一两半</p><p>右十二味，以水八升，煮取四升，纳大黄切如棋子，更煮一二沸，去滓，温服一升，日三服，夜一服。</p><p>伤寒，腹满，谵语，寸口脉浮而紧，关上弦者，此肝乘脾也，名曰纵，刺期门。</p><p>伤寒发热，啬啬恶寒，大渴欲饮水，其腹必满，自汗出，小便不寸口脉浮而涩，关上弦急者，此肝乘肺也，名曰横，刺期门。</p><p>太陽病二日，烦躁，反熨其背，而大汗出，火热入胃，胃中水竭，躁烦，必发谵语，十余日，振栗、自下利者，此为欲解也。若其汗从腰以下不得汗，欲小便不得，反呕，欲失溲，足下恶风，大便鞕，小便当数，而反不数又不多，大便已，头卓然而痛，其人足心必热，谷气下流故也。</p><p>太陽病中风，以火劫发汗，邪风被火热，血气流溢，失其常度，两陽相熏灼，其身发黄。陽盛则欲衄，陰虚小便难，陰陽俱虚竭，身体则枯燥。但头汗出，剂颈而还，腹满微喘，口干咽烂，或不大便，久则谵语，甚者至哕，手足躁扰，捻衣摸床，小便利者，其人可治。宜人参地黄龙骨牡蛎茯苓汤</p><h2>人参地黄龙骨牡蛎茯苓汤方</h2><p>人参三两　地黄半斤　龙骨三两　牡蛎四两　茯苓四两</p><p>右五味，以水一斗，煮取三升，分温三服。</p><p>伤寒脉浮，医以火迫劫之，亡陽，必惊狂，起卧不安者，桂枝去芍药加牡蛎龙骨救逆汤主之。</p><h2>桂枝去芍药加牡蛎龙骨救逆汤方</h2><p>桂枝三两　甘草二两（炙）　生姜三两（切）　大枣十二枚（劈）　牡蛎五两（熬）龙骨四两</p><p>右六味，以水一斗二升，煮取三升，去滓，温服一升，日三服。</p><p>形似伤寒，其脉不弦紧而弱。弱者必渴，被火必谵语。弱而发热、脉浮者，解之当汗出愈。</p><p>太陽病，以火熏之，不得汗，其人必躁，到经不解，必清血，名为火邪。</p><p>脉浮热甚，反以火灸之，此为实。实以虚治，因火而动，必咽燥唾血。</p><p>微数之脉，慎不可灸，因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。</p><p>脉浮，宜以汗解，用火灸之，邪无从出，因火而盛，病从腰以下必重而痹，名火逆也。欲自解者，必当先烦，乃有汗而解。何以知之？脉浮故也。</p><p>烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与桂枝加桂汤。</p><h2>桂枝加桂汤方</h2><p>桂枝五两　芍药三两　生姜三两（切）　甘草二两（炙）　大枣十二枚（劈）</p><p>右五味，以水七升，煮取三升，去滓，温服一升，日三服。</p><p>火逆，下之，因烧针烦躁者，桂枝甘草龙骨牡蛎汤主之。</p><h2>桂枝甘草龙骨牡蛎汤方</h2><p>桂枝一两　甘草二两（炙）　龙骨二两　牡蛎二两（熬）</p><p>右四味，以水五升，煮取三升，去滓，温服一升，日三服。甚者加人参三两。</p><p>太陽伤寒者，加温针，必惊也。</p><p>太陽病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥，口不能食；三四日吐之者，不喜糜粥，欲食冷食，朝食暮吐，此为小逆；若不恶寒，又不欲近衣者，此为内烦；皆医吐之所致也。</p><p>病人脉数，数为热，当消谷，今引食而反吐者，此以发汗令陽气微，隔气虚，脉乃数也。数为客热，故不能消谷，以胃中虚冷故吐也。</p><p>太陽病，过经十余日，心中温温欲吐，胸中痛，大便反溏，腹微满，郁郁微烦。先其时，自极吐下者，与调胃承气汤。若不尔者，不可与之。若但欲呕，胸中痛，微溏者，此非柴胡证，所以然者，以呕故知极吐下也。（调胃承气汤方见上卷）</p><p>太陽病六七日，表证仍在，脉微而沉，反不结胸，其人发狂者，以热在下焦，少腹当鞕满，小便自利者，下血乃愈，所以然者，以太陽随经，瘀热在里故也。抵当汤主之。</p><h2>抵当汤方</h2><p>水蛭三十个（熬）　虻虫三十个（去翅足熬）　桃仁二十个（去皮尖）　大黄三两（酒洗）</p><p>右四味，以水五升，煮取三升，去滓，温服一升，不下更服。</p><p>太陽病，身黄脉沉结，少腹鞕，小便不利者，为无血也；小便自利，其人如狂者，血证谛也，抵当汤主之。（方见前）</p><p>伤寒有热，少腹满，应小便不利；今反利者，为有血也，当下之，可不余药，宜抵当丸。</p><h2>抵当丸方</h2><p>水蛭二十个（熬）　虻虫二十个（去翅足熬）　桃仁二十五个（去皮尖）　大黄三两（酒洗）</p><p>右四味，捣分为四丸，以水一升，煮一丸，取七合服之，晬时，当下血；若不下者，更服。</p><p>太陽病，小便利者，以饮水多，必心下悸。小便少者，必苦里急也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/shanghanzabinglun/230579.html' class='pagedaohang'>【上一篇】<i>:辨太阳病脉证并治下</i></a></span><span class="tomenu"><a href="https://ChineseBooks.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/shanghanzabinglun/230577.html' class='pagedaohang'>【下一篇】<i>：辨太阳病脉证并治上</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>