<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_辨咳嗽水饮黄汗历节病脉证并治</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">辨咳嗽水饮黄汗历节病脉证并治</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230567.html' class='pagedaohang'>【上一篇】<i>:辨瘀血吐衄下血疮痈病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230565.html' class='pagedaohang'>【下一篇】<i>：辨血痹虚劳病脉证并治</i></a></span>
</ul>
<div class="articleContent" id="articleContent"> <h2>辨咳嗽水饮黄汗历节病脉证并治</h2><p>【师曰】咳嗽发于肺，不专属于肺病也。五脏，六腑，感受客邪，皆能致咳。所以然者，邪气上逆，必干于肺，肺为气动，发声为咳，欲知其源，必察脉息，为子条记，传与后贤。</p><p>肺咳，脉短而涩。假令浮而涩，知受风邪；紧短而涩，知受寒邪；数短而涩，知受热邪；急短而涩，知受燥邪；濡短而涩，知受湿邪。此肺咳之因也。其状则喘息有音，甚则唾血。</p><p>心咳，脉大而散。假令浮大而散，知受风邪，紧大而散，知受寒邪；数大而散，知受热邪；急大而散，知受燥邪；濡大而散，知受湿邪；此心咳之因也。其状则心痛，喉中介介如梗，甚则咽肿，喉痹。</p><p>肝咳，脉弦而涩。假令浮弦而涩，知受风邪；弦紧而涩，知受寒邪；弦数而涩，知受热邪；弦急而涩，知受燥邪；弦濡而涩，知受湿邪；此肝咳之因也。其状则两胁下痛，甚则不可以转，转则两胠下满。</p><p>脾咳，脉濡而涩。假令浮濡而涩，知受风邪；沉濡而涩，知受寒邪；数濡而涩，知受热邪；急濡而涩，知受燥邪；迟濡而涩，知受湿邪；此脾咳之因也。其状则右肋下痛，隐隐引背，甚则不可以动，动则咳剧。</p><p>肾咳，脉沉而濡。假令沉弦而濡，知受风邪；沉紧而濡，知受寒邪；沉数而濡，知受热邪；沉急而濡，知受燥邪；沉滞而濡，知受湿邪；此肾咳之因也。其状则肩背相引而痛，甚则咳涎。</p><p>肺咳不已，则流于大肠，脉与肺同，其状则咳而遗矢也。</p><p>心咳不已，则流于小肠，脉与心同，其状则咳而失气，气与咳俱失也。</p><p>肝咳不已，则流于胆，脉与肝同，其状则呕苦汁也。</p><p>脾咳不已，则流于胃，脉与脾同，其状则呕，呕甚则长虫出也。</p><p>肾咳不已，则流于膀胱，脉与肾同，其状则咳而遗溺也。</p><p>久咳不已，则移于三焦，脉随证易，其状则咳而腹满，不欲食饮也。</p><p>咳而有饮者，咳不得卧，卧则气急，此为实咳，不能言，言则气短，此为虚咳，病多端，治各异法，谨守其道，庶可万全。</p><p>咳家其脉弦者，此为有水，十枣汤主之。</p><h2>十枣汤方</h2><p>芜花（熬）　甘遂　大戟各等分</p><p>右三味，捣筛，以水一升五合，先煮肥大枣十枚，取八合，去滓，纳药末，强人服一钱匙，赢人服半钱匙，平旦温服之，不下，明日更加半钱，得快利后，糜粥自养。</p><p>咳而气逆，喉中作水鸡声者，射干麻黄汤主之。</p><h2>射干麻黄汤方</h2><p>射干三两　麻黄三两　半夏半升　五味子半升　生姜四两　细辛三两　大枣七枚</p><p>右七味，以水一斗二升，先煮麻黄，去上沫，纳诸药，煮取三升，分温三服。</p><p>咳逆上气，时唾浊痰，但坐不得眠者，皂荚丸主之。</p><h2>皂荚丸方</h2><p>皂荚八两（刮去皮酥炙）</p><p>右一味，末之，蜜丸如梧桐子大，以枣膏和汤，服三丸，日三服，夜一服。</p><p>咳而脉浮者，厚朴麻黄汤主之。</p><h2>厚朴麻黄汤方</h2><p>厚朴五两　麻黄四两　石膏如鸡子大　杏仁半升　半夏半升　五味子半升</p><p>右六味，以水一斗，先煮麻黄，去沫，纳诸药，煮取三升，去滓，分温三服。</p><p>咳而脉沉者，泽漆汤主之。</p><h2>泽漆汤方</h2><p>半夏半升　紫参五两　泽漆三升　生姜五两　人参三两　甘草三两（炙）</p><p>右六味，以东流水五斗，先煮泽漆，取一斗五升，纳诸药，煮取五升，温服五合，日夜服尽。</p><p>咳而上气，咽喉不利，脉数者，麦门冬汤主之。</p><h2>麦门冬汤方</h2><p>麦门冬七升　半夏一升　人参二两　甘草二两（足）　粳米三合　大枣十二枚</p><p>右六味，以水一斗二升，煮取六升，去滓，温服一升，日三服，夜三服。</p><p>咳逆倚息，不得卧，脉浮弦者，小青龙汤主之。</p><h2>小青龙汤方</h2><p>麻黄三两　甘草三两（炙）　桂枝三两　芍药三两　五味子半升　干姜三两　半夏半升　细辛三两</p><p>右八味，以水一斗，先煮麻黄，减二升，去上沫，纳诸药，煮取三升，去滓，分温三服。</p><p>咳而胸满，振寒脉数，咽干不渴，时出浊唾腥臭，久久吐脓，如米粥者，此为肺痈，桔梗汤主之。</p><h2>桔梗汤方</h2><p>桔梗一两　甘草二两</p><p>右二味，以水三升，煮取二升，去滓，分温再服。</p><p>咳而气喘，目如脱状，脉浮大者，此为肺胀，越婢加半夏汤主之；小青龙加石膏汤亦主之。</p><h2>越婢加半夏汤方</h2><p>麻黄六两　石膏半斤　甘草二两　生姜三两　大枣十五枚　半夏半升</p><p>右六味，以水六升，先煮麻黄，去上沫，纳诸药，煮取三升，去滓，分温三服。</p><h2>小青龙加石膏汤方</h2><p>即前小青龙汤加石膏二两。</p><p>咳而气逆，喘鸣，迫塞胸满而胀，一身面目浮肿，鼻出清涕，不闻香臭，此为肺胀，葶苈大枣泻肺汤主之。</p><h2>葶苈大枣泻肺汤方</h2><p>葶苈（熬令黄色捣丸如弹子大）　大枣十二枚</p><p>右二味，以水三升，先煮大枣取二升，去枣，纳葶苈，煮取一升，去滓，顿服。</p><p>似咳非咳，唾多涎沫，其人不渴，此为肺冷，甘草干姜汤主之。</p><h2>甘草干姜汤方</h2><p>甘草四两（炙）　干姜二两（炮）</p><p>右二味，以水三升煮取一升五合，去滓，分温再服。</p><p>咳而唾涎沫不止，咽燥，口渴，其脉浮细而数者，此为肺痿，炙甘草汤主之。</p><h2>炙甘草汤方</h2><p>甘草四两（炙）　桂枝三两　麦门冬半升　麻仁半升　地黄一斤　阿胶二两　人参二两　生姜三两　大枣三十枚</p><p>右九味，以酒七升，水八升，先煮八味，取三升，去滓，纳胶消尽，温服一升，日三服。</p><p>【问曰】饮病奈何?</p><p>【师曰】饮病有四：日痰饮，日悬饮，日溢饮，日支饮。其人素盛今瘦，水走肠间，沥沥有声，为痰饮，水流胁下，咳唾引痛，为悬饮；水归四肢，当汗不汗，身体疼重，为溢饮；水停膈下，咳逆倚息，短气不得卧，其形如肿，为支饮。</p><p>水在心，则心下坚筑，短气，恶水不欲饮；水在肺，必吐涎沫，欲饮水；水在脾，则少气身重；水在肝，则胁下支满，嚏则胁痛；水在肾，则心下悸。</p><p>心下有留饮，其人必背寒冷如掌大，咳则肋下痛引缺盆。</p><p>胸中有留饮，其人必短气而渴，四肢历节痛。</p><p>夫平人食少饮多，水停心下，久久成病，甚者则悸，微者短气，脉双弦者寒也，脉偏弦者饮也。</p><p>夫短气有微饮者，当从小便去之。</p><p>病者脉伏，其人欲自利，利反快，虽利，心下续坚满，此为留饮，甘遂半夏汤主之。</p><h2>甘遂半夏汤方</h2><p>甘遂大者三枚　半夏十二枚　芍药五枚　甘草如指大一枚（炙）</p><p>右四味，以水二升，煮取半升，去滓，以蜜半升和药汁，煎取八合，顿服。</p><p>心下有痰饮，胸胁支满，目眩，脉沉弦者，茯苓桂枝白术甘草汤主之。</p><h2>茯苓桂枝白术甘草汤方</h2><p>茯苓四两　桂枝三两　白术三两　甘草二两（炙）</p><p>右四味，以水六升，煮取三升，去滓，分温三服，小便利则愈。</p><p>悬饮内痛，脉沉而弦者，十枣汤主之。（方见前）</p><p>病溢饮者，当发其汗，大青龙汤主之，小青龙汤亦主之。（方见前）</p><h2>大青龙汤方</h2><p>麻黄六两（去节）　桂枝二两（去皮）　杏仁四十个（去皮尖）　甘草二两（炙）　石膏如鸡子大（碎）　生姜三两（切）　大枣十二枚（劈）</p><p>右七味，以水九升，先煮麻黄减二升，去上沫，纳诸药，煮取三升，去滓，温服一升，覆取微似汗，不汗再服。</p><p>膈间支饮，其人喘满，心下痞坚，面色黧黑，其脉沉紧，得之数十日，医吐下之不愈者，木防已汤主之；不差，木防已去石膏加茯苓芒硝汤主之。</p><h2>木防已汤方</h2><p>木防已三两　石膏鸡子大十二枚　桂枝二两　人参四两</p><p>右四味，以水六升，煮取二升，去滓，分温再服。</p><h2>木防已去石膏加茯苓芒硝汤方</h2><p>木防已二两　桂枝二两　茯苓四两　人参四两　芒硝三合</p><p>右四味，以水六升，煮取二升，去滓，纳芒硝，再微煎，分温再服，微利则愈。</p><p>心下有支饮，其人苦冒眩，泽泻汤主之。</p><h2>泽泻汤方</h2><p>泽泻五两　白术二两</p><p>右二味，以水二升，煮取一升，分温再服。</p><p>支饮，胸满者，厚朴大黄汤主之。</p><h2>厚朴大黄汤方</h2><p>厚朴八两　大黄四两</p><p>右二味，以水五升，煮取二升，去滓，温服一升，不差再服。</p><p>支饮，不得息，葶苈大枣泻肺汤主之。（方见前）</p><p>支饮，口不渴，作呕者，或吐水者，小半夏汤主之。</p><h2>小半夏汤方</h2><p>半夏一升　生姜半斤</p><p>右二味，以水七升，煮取一升半，去滓，分温再服。</p><p>腹满，口舌干燥，肠间有水气者，防已椒目葶苈大黄丸主之。</p><h2>防已椒目葶苈大黄丸方</h2><p>防已　椒目　葶苈　大黄各一两</p><p>右四味，捣筛，炼蜜为丸，如梧桐子大，先食，饮服一丸，日三服，不知稍增。</p><p>膈间有水气，呕、吐、眩、悸者，小半夏加茯苓汤主之。</p><h2>小半夏加茯苓汤方</h2><p>半夏一升　生姜半斤　茯苓四两</p><p>右三味，以水七升，煮取二升，去滓，分温再服。</p><p>病人脐下悸，吐涎沫而头眩者，此有水也，五苓散主之。</p><h2>五苓散方</h2><p>猪苓十八钵（去皮）　泽泻一两六铢　白术十八铢　茯苓十八铼　桂枝半两</p><p>右五味，捣为散，以白饮和方寸匙，日三眼，多饮暖水，汗出愈，如法将息。</p><p>【师曰】病有风水，有皮水，有正水，有石水，有黄汗。</p><p>风水其脉自浮，其证骨节疼痛，恶风。皮水其脉亦浮，其证尉肿，按之没指，不恶风，腹如鼓，不渴，当发其汗。正水其脉沉迟，其证为喘。石水其脉自沉，其证腹满不喘，当利其小便。黄汗其脉沉迟，其证发热，胸满，四肢头面肿，久不愈，必致痈脓。</p><p>脉浮而洪，浮则为风，洪则为气。风气相搏，风强则为瘾疹，身体为痒，痒者为泻风，久为痂癞。气强则为水，难以俯仰，身体洪肿，汗出乃愈。恶风则虚，此为风水，不恶风者，小便通利，上焦有寒，其口多涎，此为黄汗。</p><p>寸口脉沉滑者，中有水气，面目肿大有热，名曰风水。其人之目窠上微肿，如蚕新卧起状，其颈脉动，时时咳，按其手足上，陷而不起者，亦曰风水。</p><p>太陽病，脉浮而紧，法当骨节疼痛，今反不痛，体重而酸，其人不渴，此为风水，汗出即愈，恶寒者此为极虚，发汗得之。渴而不恶寒者，此为皮水。身肿而冷，状如周痹，胸中窒，不能食，反聚痛，躁不得眠，此为黄汗。痛在骨节，咳而喘不渴者，此为正水，其状如肿，发汗则愈。然诸病此者若渴而下利，小便数者，皆不可发汗，但当利其小便。</p><p>心水为病，其身重而少气，不得卧，烦躁，陰肿。</p><p>肝水为病，其腹大，不能自转侧，胁下痛，津液微生，小便续通。</p><p>肺水为病，其身肿，小便难，时时鸭溏。</p><p>脾水为病，其腹大，四肢苦重，津液不生，但苦少气，小便难。</p><p>肾水为病，其腹大，脐肿，腰痛，不得溺，陰下湿如牛鼻上汗，其足逆冷，面反瘦。</p><p>诸有水者，腰以下肿，当利小便；腰以上肿，当发汗乃愈。</p><p>寸口脉沉而迟，沉则为水，迟则为寒，寒水相搏，脾气衰则骛溏，胃气衰则身肿，名曰水分。</p><p>少陽脉卑，少陰脉细，男子则小便不利；妇人则经水不利；名曰血分。</p><p>妇人经水，前断后病水者，名曰血分，此病难治；先病水，后经水断，名日水分，此病易治，水去则经自下也。</p><p>寸口脉沉而数，数则为出，沉则为入，出为陽实，入为陰结，趺陽脉微而弦，微则无胃气，弦则不得息；少陰脉沉而滑，沉为在里，滑则为实，沉滑相搏，血结胞门，其瘕不泻，经络不通，名曰血分。</p><p>【问曰】病者苦水，面目身体皆肿，四肢亦肿，小便不利，脉之，不言水，反言胸中痛，气上冲咽状如炙肉，当感咳喘，审如师言，其脉何类?</p><p>【师曰】寸口脉沉而紧，沉为水，紧为寒，沉紧相搏，结在关元，始时尚微，年盛不觉，陽衰之后，荣卫相干，陽损陰盛，结寒微动，肾气上冲，咽喉塞噎，胁下急痛，医以为留饮而大下之，沉紧不去，其病不除，复重吐之，胃家虚烦，咽燥欲饮水，小便不利，水谷不化，面目手足浮肿，又与葶苈下水，当时如小差，食饮过度，肿复如前，胸胁苦痛，象若奔豚，其水扬溢，则咳喘逆，当先攻其冲气令止，乃治其咳，咳止，喘自差，先治新病，水当在后。</p><p>水之为病，其脉沉小者，属少陰为石水；沉迟者，属少陰为正水；浮而恶风者，为风水，属太陽，浮而不恶风者，为皮水，属太陽；虚肿者，属气分，发其汗即已，脉沉者，麻黄附子甘草汤主之；脉浮者，麻黄加术汤主之。</p><h2>麻黄附子甘草汤方</h2><p>麻黄二两　附子一枚（炮）　甘草二两（炙）</p><p>右三味，以水七升，先煮麻黄，去上沫，纳诸药，煮取三升，去滓，分温三服。</p><h2>麻黄加术汤方</h2><p>麻黄三两　桂枝二两　杏仁七十个　甘草一两（炙）　白术四两</p><p>右五味，以水九升，先煮麻黄，减二升，去上沫，纳诸药，煮二升半，去滓，温服八合，覆取微汗，不汗再服，得汗停后服。</p><p>风水，脉浮，身重，汗出，恶风者，防已黄芪汤主之。</p><h2>防已黄芪汤方</h2><p>防已一两　甘草五钱（炙）　白术七钱半　黄芪一两</p><p>右四味，剉如麻豆大，每抄五钱匙，生姜四片，大枣一枚，水一升半，煮取八合，去滓，温服；喘者，加麻黄五钱，胃中不和者，加芍药三分；气上冲者，加桂枝三分；下有陈寒者，加细辛三分；服后当如虫行皮中，从腰下如冰，后坐被上，又以一被绕腰下，温令有微汗差。</p><p>风水，恶风，一身悉肿，脉浮不渴，续自汗出，无大热者，越婢汤主之。</p><h2>越婢汤方</h2><p>麻黄六两　石膏半斤　甘草二两　生姜三两　大枣十二枚</p><p>右五味，以水六升，先煮麻黄，去上沫，纳诸药，煮取三升，去滓，分温三服。</p><p>皮水，四肢肿，水气在皮肤中，四肢聂聂动者，防已茯苓汤主之。</p><h2>防已茯苓汤_</h2><p>防已三两　黄芪三两　桂枝三两　茯苓六两　甘草二两（炙）</p><p>右五味，以水六升，煮取三升，分温三服。</p><p>里水，一身面目黄肿，其脉沉，小便不利，甘草麻黄汤主之；越婢加术汤亦主之。</p><h2>甘草麻黄汤方</h2><p>甘草二两　麻黄四两</p><p>右二味，以水五升，先煮麻黄，去上沫，纳甘草，煮取三升，去滓，温服一升，复令汗出，不汗再服。</p><h2>越婢加术汤方</h2><p>麻黄六两　石膏半斤　甘草二两（炙）　生姜三两　大枣十五枚　白术四两</p><p>右六味，以水六升，先煮麻黄，去上沫，纳诸药，煮取三升，分温三服。</p><p>【问曰】黄汗之为病，身体肿，若重汗出而发热口渴，状如风水，汗沾衣，色正黄如柏汁，脉自沉，从何得之?</p><p>【师曰】以汗出入水中浴，水从汗孔入得之，宜黄芪芍药桂枝汤。</p><h2>黄芪芍药桂枝汤方</h2><p>黄芪五两　芍药三两　桂枝三两</p><p>右三味，以苦酒一升，水七升，相合，煮取三升，去滓，温服一升，当心烦，服至六七日乃解；若心烦不止者，以苦酒阻故也，以美酒醢易之。</p><p>黄汗之病，两胫自冷，假令发热，此属历节，食已汗出，暮常盗汗，此荣气热也；若汗出已，反发热者，久久身必甲错；若发热不止者，久久必生恶疮；若身重，汗出已辙，轻者，久久身必（目闰），（目闰）即胸痛；又从腰以上汗出，以下无汗，腰臗弛痛，如有物在皮中状，剧则不能食，身疼重，烦躁，小便不利，此为黄汗，桂枝加黄芪汤主之。</p><h2>桂枝加黄芪汤方</h2><p>桂枝三两　芍药三两　甘草二两（炙）　生姜三两（切）　大枣十五枚　黄芪二两</p><p>右六味，以水八升，煮取三升，去滓，温服一升，日三服。</p><p>寸口脉沉而弱，沉即主骨，弱即主筋，沉即为肾，弱即为肝，汗出入水中，如水伤心，历节痛，黄汗出，故曰历节。</p><p>味酸则伤筋，筋伤则缓，名日泄，咸则伤骨，骨伤则痿，名日枯，枯泄相搏，名日断泄。荣气不通，卫不独行，荣卫俱微，三焦无御，四属断绝，身体赢瘦，独足肿大，黄汗出，两胫热，便为历节。</p><p>少陰，脉浮而弱，弱则血不足，浮则为风，风血相搏，即疼痛如掣。</p><p>肥盛之人，脉涩小，短气，自汗出，历节疼，不可屈伸，此皆饮酒汗出当风所致也。</p><p>诸肢节疼痛，身体赢瘦，脚肿如脱，头眩短气，温温欲吐者，桂枝芍药知母甘草汤主之。</p><h2>桂枝芍药知母甘草汤方</h2><p>桂枝三两　芍药三两　知母二两　甘草二两</p><p>右四味，以水六升，煮取三升，去滓，温服一升，日三眼。</p><p>病历节，疼痛，不可屈伸，脉沉弱者，乌头麻黄黄芪芍药甘草汤主之。</p><h2>乌头麻黄黄芪芍药甘草汤方</h2><p>乌头五枚（切）　麻黄三两　黄芪三两　芍药三两　甘草三两</p><p>右五味，先以蜜二升煮乌头，取一升，去滓，别以水三升煮四味，取一升，去滓，纳蜜再煮一二沸，服七合，不知尽服之。</p><p>病历节，疼痛，两足肿，大小便不利，脉沉紧者，甘草麻黄汤主之；脉沉而细数者，越婶加白术汤主之。（二方俱见前）</p><p>【师曰】寸口脉迟而涩，迟则为寒，涩为血不足，趺陽脉微而迟，微则为气，迟则为寒，胃气不足，则手足逆冷，荣卫不利，则腹满肠鸣相逐，气转膀胱，荣卫俱劳。陽气不通即身冷，陰气不通即骨疼，陽前通则恶寒，陰前通则痹不仁，陰陽相得，其气乃行，大气一转，寒气乃散，实则失气，虚则遗溺，名曰气分。</p><p>气分，心下坚，大如盘，边如旋杯，桂枝甘草麻黄生姜大枣细辛附子汤主之。</p><h2>桂枝甘草麻黄生姜大枣细辛附子汤方</h2><p>桂枝三两　甘草二两（炙）　麻黄二两　生姜二两（切）　大枣十　二枚细辛三两附子一枚（炮）</p><p>右七味，以水七升，先煮麻黄去沫，纳诸药，煮取三升，分温三服，汗出即愈。</p><p>水饮，心下坚，大如盘，边如旋杯，枳实白术汤主之。</p><h2>枳实白术汤方</h2><p>枳实七枚　白术二两</p><p>右二味，以水五升，煮取三升，去滓，分温三服。</p><p>小便不利，其人有水气，若渴者，括萎瞿麦薯蓣丸主之。</p><h2>括蒌瞿麦薯蓣丸方</h2><p>括萎根二两　瞿麦一两　薯蓣二两　附子一枚（炮）　茯苓三两</p><p>右五味，末之，炼蜜为丸，如梧桐子大，饮服二丸，日三服，不知可增至七八丸，以小便利，腹中温为知。</p><p>小便不利，其人有水气在血分者，滑石乱发白鱼散主之；茯苓白术戎盐汤亦主之。</p><h2>滑石乱发白鱼散方</h2><p>滑石一斤　乱发一斤（烧）　白鱼一斤</p><p>右三味杵为散，饮服方寸匙，日三服。</p><h2>茯苓白术戎盐汤方</h2><p>茯苓半斤　白术二两　戎盐二枚（弹丸大）</p><p>右三味，先以水一斗，煮二味，取三升，去滓，纳戎盐，更上微火一二沸化之，分温三服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230567.html' class='pagedaohang'>【上一篇】<i>:辨瘀血吐衄下血疮痈病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230565.html' class='pagedaohang'>【下一篇】<i>：辨血痹虚劳病脉证并治</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>