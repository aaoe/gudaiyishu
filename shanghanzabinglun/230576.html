<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>伤寒杂病论_辨阳明病脉证并治</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shanghanzabinglun/">伤寒杂病论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shanghanzabinglun/'>伤寒杂病论</a> > </div>
<div class="kind">
  <h1 class="h11">辨阳明病脉证并治</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230577.html' class='pagedaohang'>【上一篇】<i>:辨少阳病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230575.html' class='pagedaohang'>【下一篇】<i>：辨太阳病脉证并治下</i></a></span>
</ul>
<div class="articleContent" id="articleContent"> <h2>辨陽明病脉证并治</h2><p>【问曰】病有太陽陽明，有正陽陽明，有少陽陽明，何谓也?答曰：太陽陽明者，脾约是也，正陽陽明者，胃家实是也；少陽陽明者，发汗，利小便已，胃中燥烦实，大便难是也。</p><p>陽明之为病，胃家实是也。</p><p>【问曰】何缘得陽明病?答曰：太陽病若发汗，若下，若利小便，此亡津液，胃中干燥，因转属陽明，不更衣，内实，大便难者，此名陽明也。</p><p>【问曰】陽明病外证云何?答曰：身热，汗自出，不恶寒，反恶热也。</p><p>【问曰】病有得之一日，不发热而恶寒者，何也?答曰：虽得之一日，恶寒将自罢，即自汗出而恶热也。</p><p>【问曰】恶寒何故自罢?答曰：陽明居中，主土也，万物所归，无所复传，始虽恶寒，二日自止，此为陽明病也。</p><p>本太陽病，初得病时发其汗，汗先出不彻，因转属陽明也。</p><p>伤寒发热，无汗，呕不能食，而反汗出濈濈然者，是转属陽明也。</p><p>伤寒三日，陽明脉大者，此为不传也。</p><p>伤寒，脉浮而缓，手足自温者，是为系在太陰；太陰者，身当发黄，若小便自利者，不能发黄；至七八日，大便鞕者，为陽明病也。</p><p>伤寒转属陽明者，其人濈然微汗出也。</p><p>陽明中风，口苦，咽干，腹满，微喘，发热，恶风，脉浮而缓，若下之，则腹满，小便难也。</p><p>陽明病若能食，名中风；不能食，名中寒。</p><p>陽明病，若中寒者，不能食，小便不利，手足濈然汗出，此欲作固瘕，必大便初鞕后溏。所以然者，以胃中冷，水谷不别故也。</p><p>陽明病，初欲食，小便不利，犬便自调，其人骨节疼，翕翕然如有热状，奄然发狂，濈然汗出而解者，此水不胜谷气，与汗共并，脉小则愈。</p><p>陽明病，欲解时，从申至戌上。</p><p>陽明病，不能食，攻其热必哕，所以然者，其人本虚，胃中冷故也。</p><p>陽明病，脉迟，食难用饱，饱则微烦，头眩，必小便难，此欲作谷疸，虽下之，腹满如故。所以然者，脉迟故也。</p><p>陽明病，法多汗，反无汗，其身如虫行皮中状者，此以久虚故也。</p><p>陽明病，反无汗，而小便利，二三日呕而咳，手足厥者，必苦头痛；若不咳，不呕，手足不厥者，头不痛。</p><p>陽明病，但头眩，不恶寒，故能食；若咳者，其人必咽痛；不咳者，咽不痛。</p><p>陽明病，无汗，小便不利，心中懊（忄农）者，身必发黄。</p><p>陽明病，被火，额上微汗出，而小便不利者，必发黄。</p><p>陽明病，脉浮而大者，必潮热，发作有时，但浮者，必自汗出。</p><p>陽明病，口燥，但欲漱水，不欲咽者，此必衄。</p><p>陽明病，本自汗出，医更重发汗，病已差，尚微烦不了了者，此必大便鞕故也。以亡津液，胃中干燥，故令大便鞕。当问其小便日几行，若本小便日三四行，今日再行，则知大便不久必出。所以然者，以小便数少，津液当还入胃中，故知不久必大便也。</p><p>伤寒呕多，虽有陽明证，不可攻之。</p><p>陽明证，心下鞕满者，不可攻之，攻之，利遂不止者死，利止者愈。</p><p>陽明证，眼合色赤，不可攻之，攻之必发热，色黄者，小便不利也。</p><p>陽明病，不吐，不下，心烦者，可与调胃承气汤。</p><h2>调胃承气汤方</h2><p>甘草二两（炙）　　芒硝半升　大黄四两（酒洗）</p><p>右三味，以水三升，煮二物至一升，去滓，纳芒硝，更上微火一二沸，温顿服之。</p><p>陽明病，脉实，虽汗出，而不恶热者，其身必重，短气，腹满而喘，有潮热者，此外欲解可攻里也，手足濈然汗出者，此大便已鞕也，大承气汤主之；若汗多，微发热恶寒者，外未解也，其热不潮者，未可与承气汤；若腹大满不通者，可与小承气汤，微和胃气，勿令大泄下。</p><h2>大承气汤方</h2><p>大黄四两（酒洗）　厚朴半斤（炙去皮）　枳实五枚（炙）　芒硝三合</p><p>右四味，以水一斗，先煮二物，取五升，去滓，纳大黄，更煮取二升，去滓，纳芒硝，更上微火一两沸，分温再服，得下余勿服。</p><h2>小承气汤方</h2><p>大黄四两（酒洗）厚朴二两（炙去皮）　枳实三枚（炙）</p><p>右三味，以水四升，煮取一升二合，去滓分温再服，初服更衣者，停后服，不尔者，尽饮之。</p><p>陽明病潮热，大便微鞕者，可以大承气汤；不鞕者不可与之。若不大便六七日，恐有燥屎，欲知之法，少与小承气汤；汤入腹中，转失气者，此有燥屎也，乃可攻之；若不转失气者，此但初头鞕，后必溏，不可攻之，攻之必胀满，不能食也，欲饮水者，与水则哕；其后发热者，必大便复鞕而少也，以小承气汤和之；不转失气者，慎不可攻也。（方见前）</p><p>陽明病，实则（言严）语，虚则郑声，郑声者重语也，直视，（言严）浯，喘满者，死；下利者，亦死。</p><p>陽明病，发汗多，若重发汗，以亡其陽，（言严）语，脉短者，死；脉自和者，不死。</p><p>伤寒，若吐，若下后，不解，不大便五六日，上至十余日，日晡所发潮热，不恶寒，独语如见鬼状；若剧者，发则不识人，循衣摸床，惕而不安，微喘，直视；脉弦者生，涩者死；微者，但发热，（言严）语者，大承气汤主之。（方见前）</p><p>陽明病，其人多汗，以津夜外出，胃中燥，大便必鞕，鞕则（言严）语，小承气汤主之。（方见前）</p><p>陽明病，（言严）语，发热潮，脉滑而疾者，小承气汤主之。（方见前）</p><p>陽明病，服承气汤后，不转失气，明日又不大便，脉反微涩者，里虚也，为难治，不可更与承气汤也。</p><p>陽明病，（言严）语，有潮热，反不能食者，胃中必有燥屎五六枚也，若能食者，但鞕尔，宜大承气汤下之。（方见前）</p><p>陽明病，下血，（言严）语者，此为热入血室，但头汗出者，刺期门，随其实而泻之，濈然汗出则愈。</p><p>陽明病，汗出，（言严）语者，以有燥屎在胃中，此为实也，须过经乃可下之；下之若早，语言必乱，以表虚里实故也，下之宜大承气汤。（方见前）</p><p>伤寒四五日，脉沉而喘满，沉为在里，而反发其汗，津液越出，大便为难，表虚里实，久则（言严）语。</p><p>三陽合病，腹满，身重，难以转侧，口不仁面垢，若发汗则（言严）语，遗尿，下之，则手足逆冷，额上出汗，若自汗者，宜白虎汤。自利者，宜葛根黄连黄芩甘草汤。</p><h2>白虎汤方</h2><p>知母六两　石膏一斤碎（棉裹）　甘草二两（炙）　粳米六合</p><p>右四味，以水一斗，煮米熟，汤成去滓，温服一升，日三服。</p><h2>葛根黄连黄芩甘草汤方</h2><p>葛根半斤　甘草二两（炙）　黄连三两　黄芩三两</p><p>右四味，以水八升，先煮葛根减二升，纳诸药，煮取二升，去滓，分温再服。</p><p>二陽并病，太陽证罢，但发潮热，手足絷絷汗出，大便难而（言严）语者，下之则愈，宜大承气汤。（方见前）</p><p>陽明病，脉浮而大，咽燥口苦，腹满而喘，发热汗出，不恶寒，反恶热，身重；若发汗，则躁，心愦愦反（言严）语；若加温针，必怵惕，烦躁，不得眠；若下之，则胃中空虚，客气动膈，心中懊（忄农），舌上苔者，栀子豉汤主之。</p><h2>栀子豉汤方</h2><p>栀子十四枚（劈）　香豉四合（棉裹）</p><p>右二味，以水四升，先煮栀子取二升半，去滓，纳香豉，更煮，取一升半，去滓，分二服，温进一服，得快吐者止后服。</p><p>陽明病，渴欲饮水，口干舌燥者，白虎加人参汤主之。</p><h2>白虎加人参汤方</h2><p>知母六两　石膏一斤（碎）　甘草二两（炙）　粳米六合　人参三两</p><p>右五味，以水一斗，煮米熟，汤成去滓，温服一升，日三服。</p><p>陽明病，脉浮，发热，渴欲饮水，小便不利者，猪苓汤主之。</p><h2>猪苓汤方</h2><p>猪苓一两（去皮）　茯苓一两　泽泻一两　阿胶一两　滑石一两（碎）</p><p>右五味，以水四升，先煮四味，取二升，去滓，纳阿胶烊消，温服七合，日三服。</p><p>陽明病，汗出多而渴者，不可与猪苓汤，以汗多胃中燥，猪苓汤复利其小便故也。</p><p>陽明病，脉浮而迟，表热里寒，下利清谷者，四逆汤主之。</p><h2>四逆汤方</h2><p>甘草二两（炙）　干姜一两半　附子一枚（生用去皮破八片）　人参二两</p><p>右四味，以水三升，煮取一升二合，去滓，分温二服。</p><p>陽明病，胃中虚冷，不能食者，不可与水饮之，饮则必哕。</p><p>陽明病，脉浮，发热，口干，鼻燥，能食者，衄。</p><p>陽明病，下之，其外有热，手足温，不结胸，心中懊（忄农），饥不能食，但头汗出者，栀子豉汤主之。（方见前）</p><p>陽明病，发潮热，大便溏，小便自可，胸胁满不去者，与小柴胡汤。</p><h2>小柴胡汤方</h2><p>柴胡半斤　黄芩三两　人参三两　半夏半升　甘草二两（炙）　生姜三两（切）　大枣十二枚（劈）</p><p>右七味，以水一斗二升，煮取六升，去滓，再煎取三升，温服一升，日三服。</p><p>陽明病，胁下鞕满，不大便而呕，舌上白苔者，可与小柴胡汤，上焦得通，津液得下，胃气因和，身濈然汗出而解也。（方见上）</p><p>陽明中风，脉弦浮大，而短气，腹都满，胁下及心痛，久按之气不通，鼻干不得涕，嗜卧，一身及目悉黄，小便难，有潮热，时时哕，耳前后肿，刺之小差，外不解，病过十日，脉续浮者，与小柴胡汤；脉但浮，无余证者，与麻黄汤；若不尿，腹满加哕者，不治。（小柴胡汤见上）</p><h2>麻黄汤方</h2><p>麻黄三两（去节）　桂枝二两（去皮）　甘草一两（炙）　杏仁七十个（去皮尖）</p><p>右四味，以水九升，煮麻黄，减二升，去上沫，纳诸药，煮取二升半，去滓，温服八合，覆取微似汗，不须啜粥，余如桂枝汤法将息。</p><p>动作头痛，短气，有潮热者，属陽明也，白蜜煎主之。</p><h2>白蜜煎方</h2><p>人参一两　地黄六两　麻仁一升　白蜜八合</p><p>右四味，以水一斗，先煎三味，取五升，去滓，纳蜜，再煎一二沸，每服一升，日三夜二。</p><p>陽明病，自汗出，若发汗，小便自利者，此为津液内竭，便虽鞕不可攻之，当须自欲大便，宜蜜煎导而通之，若王瓜根，及大猪胆汁，皆可为导。</p><h2>蜜煎导方</h2><p>食蜜七合</p><p>右一味，纳铜器中，微火煎之，稍凝如饴状，搅之勿令焦着，可丸时，并手捻作挺，令头锐，大如指，长二寸许，当热时急作，冷则鞕，纳谷道中，以手紧抱，欲大便时乃去之。</p><h2>猪胆汁方</h2><p>大猪胆一枚</p><p>右一味，泄汁，和醋少许，灌谷道中，如一食顷，当大便出宿食甚多。</p><p>陽明病，脉迟，汗出多，微恶寒者，表未解也，可发汗，宜桂枝汤。</p><h2>桂枝汤方</h2><p>桂枝三两（去皮）　芍药三两　生姜三两　甘草二两（炙）　大枣十二枚（劈）</p><p>右五味，以水七升，煮取三升，去滓，温服一升，须臾啜热粥一升，以取药力，覆取微似汗。</p><p>陽明病，脉浮，无汗而喘者，发汗则愈，宜麻黄汤。（方见前）</p><p>陽明病，发热汗出者，此为热越，不能发黄也，但头汗出，身无汗，剂颈而还，小便不利，渴引水浆者，此为瘀热在里，身必发黄，茵陈蒿汤主之。</p><h2>茵陈蒿汤方</h2><p>茵陈蒿六两　栀子十四枚（劈）　大黄二两（去皮）</p><p>右三味，以水一斗二升，先煮茵陈，减六升，纳二味，煮取三升，去滓，分温三服，小便当利，尿如皂荚汁状，色正赤，一宿病减，黄从小便去也。</p><p>陽明病，其人善忘者，必有蓄血，所以然者，本有久瘀血，故令善忘，屎虽鞕，大便反易，其色必黑，宜抵当汤下之。</p><h2>抵当汤方</h2><p>水蛭三十个　虻虫三十个（去翅足）　大黄三两（酒洗）　桃仁二十个（去皮尖）</p><p>右四味，以水五升，煮取三升，去滓，温服一升，不下更服。</p><p>陽明病，下之，心中懊（忄农）而烦，胃中有燥屎者，可攻；腹微满，大便初鞕后溏者，不可攻之，若有燥屎者宜大承气汤。（方见前）</p><p>病人不大便五六日，绕脐痛，烦躁，发作有时者，此有燥屎，故使不大便也。</p><p>病人烦热，汗出则解，又如疟状，丑晡所发热者，属陽明也；脉实者，宜下之；脉浮大者，宜发汗。下之与大承气汤；发汗宜桂枝汤。（方见前）</p><p>大下后，六七日不大便，烦不解，腹满痛者，此有燥屎也，所以然者，本有宿食故也，宜大承气汤。（方见前）</p><p>病人小便不和，大便乍难乍易，时有微热，喘息不能卧者，有燥屎也，宜大承气汤。（方见前）</p><p>食谷欲呕者，属陽明也，吴茱萸汤主之。得汤反剧者，属上焦也，小半夏汤主之。</p><h2>吴茱萸汤方　</h2><p>吴茱萸一升　人参三两　生姜六两（切）　大枣寸二枚（劈）</p><p>右四味，以水七升，煮取二升，去滓，温服七合，日三服。</p><h2>小半夏汤方</h2><p>半夏一升　生姜半斤</p><p>右二味，以水七升，煮取一升半，去滓，分温再服。</p><p>太陽病，寸缓，关浮，尺弱，其人发热汗出，复恶寒，不呕，但心下痞者，此以医下之。如其未下，病人不恶寒而渴者，此转属陽明也。小便数者，大便必鞕，不更衣十日，无所苦也，渴欲饮水者，少少与之，以法救之。渴而饮水多小便不利者，宜五苓散。</p><h2>五苓散方</h2><p>猪苓十八铢　白术十八铢　茯苓十八铢　泽泻一两六铢　桂枝半两（去皮）</p><p>右五味为散，白饮和服方寸匙，日三服，发黄者，加茵陈蒿十分。</p><p>脉陽微而汗出少者，为自和；汗出多者，为太过；陽脉实，因发其汗，出多者，亦为太过，太过者，为陽绝于里，亡津液，大便因鞕也。</p><p>脉浮而芤，浮为陽，芤为陰，浮芤相搏，胃气生热，其陽则绝。</p><p>趺陽脉浮而涩，浮则胃气强，涩则小便数，浮数相搏，大便则鞕，其脾为约，麻子仁丸主之。</p><h2>麻子仁丸方</h2><p>麻子仁二升　芍药半斤　枳实半斤（炙）　大黄一斤（去皮）　厚朴一只（炙） 　杏仁一升（去皮尖）</p><p>右六味，蜜为丸，如梧桐子大，饮服十丸，日三服，渐加，以知为度。</p><p>太陽病二日，发汗不解，蒸蒸发热者，属陽明也，调胃承气汤主之。（方见前）</p><p>伤寒吐后，腹胀满者，与调胃承气汤。（方见前）</p><p>太陽病，若吐，若下，若发汗后，微烦，小便数，大便因鞕者，与小承气汤和之愈。（方见前）</p><p>得病二三日，脉弱，无太陽柴胡证，烦躁，心下鞕，至四五日，虽能食，以小承气汤少少与，微和之，令小安。至六日与小承气汤一升。若不大便六七日，小便少者，虽不大便，但初头鞕，后必溏，未定成鞕，攻之必溏，须小便利，屎定鞕，乃可攻之，宜大承气汤。（方见前）</p><p>伤寒六七日，目中不了了，睛不和，无表里证，大便难，身微热者，此为实也，急下之，宜大承气汤。（方见前）</p><p>陽明病，发热汗多者，急下之，宜大承气汤。（方见前）</p><p>发汗，不解，腹满痛者，急下之，宜大承气汤。（方见前）</p><p>腹满不减，减不足言，当下之，宜大承气汤。（方见前）</p><p>陽明少陽合病，必下利，其脉不负者，为顺也；负者，失也。互相克责，名为负也。脉滑而数者，有宿食也，当下之，宜大承气汤。（方见前）</p><p>病人无表里证，发热七八日，虽脉浮数者，可下之；假令已下，脉数不解，合热则消谷善饥，至六七日不大便者，有瘀血也，宜抵当汤；若脉数不解，而下利不止，必协热便脓血也。（方见前）</p><p>伤寒，发汗已，身目为黄，所以然者，以寒湿在里，不解故也，不可汗也，当于寒湿中求之。</p><p>伤寒七八日，身黄如橘子色，小便不利，腹微满者，茵陈蒿汤主之。（方见前）</p><p>伤寒，身黄，发热者，栀子柏皮汤主之。</p><h2>栀子柏皮汤方</h2><p>栀子十五个（劈）　甘草一两（炙）　黄柏二两</p><p>右三味，以水四升，煮取一升半，去滓，分温再服。</p><p>伤寒瘀热在里，其身必黄，麻黄连轺赤小豆汤主之。</p><h2>麻黄连轺赤子豆汤方</h2><p>麻黄二两　连轺二两　杏仁四十个（去皮尖）　赤小豆一升　大枣十二枚　生梓白皮一斤（切）　生姜二两（切） 　甘草二两（炙）</p><p>右八味，以潦水一斗，先煮麻黄再沸，去上沫，纳诸药，煮取三升，去滓，分温三服，半日服尽。</p><p>陽明病，身热，不能食，食即头眩，心胸不安，久久发黄，此名谷疸，茵陈蒿汤主之。（方见前）</p><p>陽明病，身热，发黄，心中懊（忄农），或热痛，因于酒食者，此名酒疸，栀子大黄汤主之。</p><h2>栀子大黄汤方</h2><p>栀子十四枚　大黄一两　枳实五枚　豉一升</p><p>右四味，以水六升，煮取三升，去滓，温服一升，日三服。</p><p>陽明病，身黄，津液枯燥，色暗不明者，此热入于血分也，猪膏发煎主之。</p><h2>猪膏发煎方</h2><p>猪膏半斤　乱发如鸡子大三枚</p><p>右二味，和膏煎之，发消药成，分再服，病从小便出。</p><p>黄疸，腹满，小便不利而赤，自汗出，此为表和里实，当下之，宜大黄硝石汤。</p><h2>大黄硝石汤方</h2><p>大黄四两　黄柏四两　芒硝四两　栀子十五枚</p><p>右四味，以水六升，先煮三味，取二升，去滓，纳硝，更煮取一升，顿服。</p><p>诸黄，腹痛而呕者，宜大柴胡汤。</p><h2>大柴胡汤方</h2><p>柴胡半斤　黄芩三两　芍药三两　半夏半升（洗）　生姜五两（切）　枳实四枚（炙）　大枣十二枚（劈）　大黄二两</p><p>右八味，以水一斗二升，煮取六升，去滓，再煎，温服二升，日三服。</p><p>黄病，小便色不变，自利，腹满而喘者，不可除热，除热必哕，哕者，小半夏汤主之。</p><h2>小半夏汤方</h2><p>（见前）</p><p>诸黄家，但利其小便，五苓散加茵陈蒿主之；假令脉浮，当以汗解者，宜桂枝加黄芪汤。</p><p>（五苓散见前加茵陈蒿十分同末）</p><h2>桂枝加黄芪汤方</h2><p>桂枝三两　芍药三两　甘草二两（炙）　生姜三两（切）　大枣十五枚　黄芪二两</p><p>右六味，以水八升，煮取三升，去滓，温服一升，日三服。</p><p>诸黄，小便自利者，当以虚劳法，小建中汤主之。</p><h2>小建中汤方</h2><p>桂枝三两　芍药六两　甘草三两（炙）　生姜三两（切）　大枣十二枚　饴糖一升</p><p>右六味，以水七升，先煮五味，取三升，去滓，纳胶饴，更上微火消解，温服一升，日三服。</p><p>陽明病，腹满，小便不利，舌萎黄燥，不得眠者，此属黄家。</p><p>黄疸病，当以十八日为期，治之十日以上瘥，反剧者，为难治。</p><p>夫病，脉沉，渴欲饮水，小便不利者，后必发黄。</p><p>趺陽脉微而弦，法当腹满，若不满者，必大便难，两胠疼痛，此为虚寒，当温之，宜吴茱萸汤。（方见前）</p><p>夫病人腹痛绕脐，此为陽明风冷，谷气不行，若反下之，其气必冲，若不冲者，心下则痞，当温之，宜理中汤。</p><h2>理中汤方</h2><p>人参三两　白术三两　甘草三两（炙）　干姜三两</p><p>右四味，以水八升，煮取三升，去滓，温服一升，日三服。</p><p>陽明病发热，十余日，脉浮而数，腹满，饮食如故者，厚朴七物汤主之。</p><h2>厚朴七物汤方</h2><p>厚朴半斤　甘草三两　大黄三两　枳实五枚　桂枝二两　生姜五两　大枣十枚</p><p>右七味，以水一斗，煮取四升，去滓，温服八合，日三服。</p><p>陽明病，腹中切痛，雷鸣，逆满，呕吐者，此虚寒也，附子粳米汤主之。</p><h2>附子粳米汤方</h2><p>附子一枚（炮）　半夏半升　甘草一两　大枣十枚　粳米半升</p><p>右五味，以水八升，煮米熟，汤成去滓，温服一升，日三服。</p><p>陽明病，腹中寒痛，呕不能食，有物突起，如见头足，痛不可近者，大建中汤主之。</p><h2>大建中汤方</h2><p>蜀椒二合去目汗　干姜四两　人参一两　胶饴一升</p><p>右四味，以水四升先煮三味，取二升，去滓，纳胶饴，微火煮取一升半，分温再服，如一炊顷，可饮粥二升，后更服，当一日食糜粥，温覆之。</p><p>陽明病，腹满，胁下偏痛，发微热，其脉弦紧者，当以温药下之，宜大黄附子细辛汤。</p><h2>大黄附子细辛汤方</h2><p>大黄三两　附子三两　细辛二两</p><p>右三味，以水五升，煮取二升，去滓，分温三服，一服后，如人行四五里，再进一服。</p><p>【问曰】陽明宿食何以别之?</p><p>【师曰】寸口脉浮而大，按之反涩，尺中亦微而涩，故知其有宿食也，大承气汤主之。（方见前）</p><p>寸口脉数而滑者，此为有宿食也。</p><p>下利不欲食者，此为有宿食也。</p><p>脉紧如转索者，此为有宿食也。</p><p>脉紧，腹中痛，恶风寒者，此为有宿食也。</p><p>宿食在上脘者，法当吐之，宜瓜蒂散。</p><h2>瓜蒂散方</h2><p>瓜蒂一分　赤小豆一分</p><p>右二味，杵为散，以香豉七合，煮取汁，和散一钱匙，温服之，不吐稍加，得吐止后服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shanghanzabinglun/230577.html' class='pagedaohang'>【上一篇】<i>:辨少阳病脉证并治</i></a></span><span class="tomenu"><a href="https://aaoe.github.io/gudaiyishu/shanghanzabinglun/" title="伤寒杂病论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shanghanzabinglun/230575.html' class='pagedaohang'>【下一篇】<i>：辨太阳病脉证并治下</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>