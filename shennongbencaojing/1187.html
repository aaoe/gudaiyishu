<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>神农本草经_神农本草经卷一 -1</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shennongbencaojing/">神农本草经</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shennongbencaojing/'>神农本草经</a> > </div>
<div class="kind">
  <h1 class="h11">神农本草经卷一 -1</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shennongbencaojing/1188.html' class='pagedaohang'>【上一篇】<i>:神农本草经卷一 -2</i></a></span><span class="tomenu"><a href="https://aaoe.github.io/gudaiyishu/shennongbencaojing/" title="神农本草经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shennongbencaojing/1186.html' class='pagedaohang'>【下一篇】<i>：校定神农本草经序</i></a></span>
</ul>
<div class="articleContent" id="articleContent"> <p>魏 吴普等述 清 孙星衍 孙冯翼同辑 玉石 （上品）  上药一百二十种，为君，主养命以应天，无毒。多服、久服不伤人。欲 轻身益气，不老延年者，本上经。</p><p>丹沙、云母、玉泉、石钟乳、涅石、消石、朴消、滑石、石胆、空青、 曾青、禹余粮、太乙余粮、白石英、紫石英、五色石脂、白青、扁青（右玉 石，上品一十八种，旧同）、菖蒲、鞠华、人参、天门冬、甘草、干地黄、 术、菟丝子、牛膝、充蔚子、女萎、防葵、柴胡、麦门冬、独活、车前子、 木香、署豫、薏苡仁、泽泻、远志、龙胆、细辛、石斛、巴戟天、白英、白 蒿、赤箭、奄闾子、析蓂子、蓍实、赤、黑、青、白、黄、紫芝、卷柏、蓝 实、芎?、蘼芜、黄连、络石、蒺藜子、黄耆、肉松容、防风、蒲黄、香蒲、 续断、漏芦、营实、天名精、决明子、丹参、茜根、飞廉、五味子、旋华、 兰草、蛇床子、地肤子、景天、茵陈、杜若、沙参、白兔藿、徐长卿、石龙 刍、薇衔、云实、王不留行、升麻、青蘘、姑活、别羁、屈草、淮木、 （右 草上品七十三种，旧七十二种）、牡桂、菌桂、松脂、槐实、枸杞、柏实、 伏苓、榆皮、酸枣、蘖木、干漆、五加皮、蔓荆实、辛夷、桑上寄生、杜仲、 女贞实、木兰、蕤核、橘柚、（右木上品二十种，旧一十九种）发皮右（人 一种，旧同）。</p><p>龙骨、麝香、牛黄、熊脂、白胶、阿胶 （右猷上品六种旧同）。</p><p>丹雄鸡、雁肪 （右禽上品二种，旧同）。</p><p>石蜜、蜂子、蜜腊、牡蛎、龟甲、桑螵蛸、海蛤、文蛤、蠡鱼、鲤鱼胆  （右蠡鱼上品一十种，旧同）。藕实茎、大枣、葡萄、蓬蔂、鸡头实（右果 上品五种，旧六种）、胡麻、麻贲 （右米谷上品二种，旧三种）。</p><p>冬葵子、苋实、瓜蒂、瓜子、苦菜 （右菜上品五种，旧同）。</p><p>丹沙味甘、微寒。主身体五藏百病，养精神、安魂魄，益气，明目，杀 精魅邪恶鬼。久服，通神明不老。能化为汞，生山谷。（太平御览引，多有 生山谷三字，大观本，作生符陵山谷，俱作黑字，考生山谷是经文，后人加 郡县耳，宜改为白字，而以郡县为黑字，下皆仿此）。</p><p>吴普本草曰：丹沙，神农甘、黄帝苦，有毒。扁鹊苦，李氏大寒，或生 武陵，采无时，能化未成水银，畏磁石，恶咸水 （太平御览）。</p><p>名医曰：作末，名真朱，光色如云母，可折者良，生符陵山谷，采无时。</p><p>案说文云：丹，巴越之赤石也，象采丹井、象丹形，古文作日，亦作彤、 沙、水散石也。澒，丹沙所化为水银也。管子地数篇云：山上有丹沙者，其 下有 金，淮南子地形训云：赤夭七百岁生赤丹，赤丹七百岁生赤澒。高诱 云：赤丹，丹沙也。山海经云：丹粟，粟、沙，音之缓急也，沙，旧作砂非， 汞，即澒省文。列仙传云：赤斧能作水澒，炼丹，与消石服之，按金石之药。</p><p>古人云久服轻身延年者谓当避谷，绝人道，或服数十年乃效耳。今人和肉食 服之，遂多相反，转以成疾，不可疑古书之虚证。</p><p>云母味甘平。主身皮死肌，中风寒热，如在车船上，除邪气，安五脏， 益子精，明目，久服轻身延年。一名云珠，一名云华，一名云英，一名云液， 一名云沙，一名磷石，生山谷。</p><p>名医曰：生太山，齐卢山，及琅邪，北定山石间，二月采 （此录名医说 者，即是仲景元化，及普所说，但后人合之，无从别耳，亦以补普书不备也）。</p><p>案列仙传云：方回，炼食云母。抱朴子仙药篇云：云母有五种，五色并具，而多青者，名云英，宜以春服之。五色并具，而多赤者，名云珠。宜以 夏服之。五色并具，而多白者，名云液，宜以秋服之。五色并具，而多黑者， 名云母，宜以冬服之。但有青黄二色者，名云沙，宜以季夏服之。晶晶纯白 名磷石，可以四时长服之也。李善文选注：引异物志，云母一名云精，人地 万岁不朽，说文无磷字。玉篇云：磷薄也，云母之别名。</p><p>玉泉味甘平。主五藏百病，柔筋强骨，安魂魄，长肌肉，益气，久服耐 寒暑 （御览引耐字多作能，古通），不饥渴，不老神仙。人临死服五斤，死 三年色不变。一名玉札（御览引作玉浓，初学记引云，玉桃，服之长生不死， 御览又引云，玉桃，服之长生不死，若不得早服之，临死日服之，其尸毕天 地不朽，则朼疑当作桃），生山谷。</p><p>吴普曰：玉泉，一名玉屑，神农岐伯雷公，甘；李氏，平。畏冬华，恶 青竹 （御览），白玉朼如白头公（同上，事类赋引云，白玉体如白首翁）。</p><p>案周礼玉府：王斋，则供食玉。郑云：玉是陽精之纯者，食之以御水气。</p><p>郑司农云：王斋，当食玉屑。抱朴子仙药篇云：玉可以乌米酒，及地榆酒， 化之为水，亦可以葱浆，消之为炲，亦可饵以为丸，亦可烧以为粉，服之， 一年以上，入水不沾，入火不灼，刃之不伤，百毒不犯也。不可用已成之器， 伤人无益，当得璞玉，乃可用也，得于阗国白玉尤善，其次有南陽徐善亭部 界界中玉，及日南，卢容水中玉，亦佳。</p><p>石钟乳味甘温。主咳逆上气，明目益精，安五藏，通百节，利九窍，下 乳汁 （御览引云，一名留公乳，大观本，作一名公乳，黑字）。生山谷。</p><p>吴普曰：钟乳，一名虚中，神农辛，桐君黄帝医和甘，扁鹊甘无毒 （御 览引云李氏，大寒）。生山谷 （御览引云，太山山谷）。陰处岸下，溜汁成  （御览引作溜汁所成聚），如乳汁，黄白色，空中相通。二月三月采，陰干  （凡吴普本草，掌禹锡所引者不复注，惟注其出御览诸书者）。</p><p>名医曰：一名公乳，一名芦石，一名夏石，生少室及太山，采无时。</p><p>案范子计然云：石钟乳出武都，黄白者善 （凡引计然，多出事文类聚， 文选注，御览，及大观本草）。列仙传云：卬疏，煮石髓而服之，谓之石钟 乳，钟当为潼，说文云乳汁也，钟假音字。</p><p>涅石（旧作矾石，据郭璞注，山海经，引作涅石）味酸寒。主寒热泄利， 白沃陰蚀，恶创，目痛，坚筋骨齿。炼饵服之，轻身不老，增年。一名羽涅， 生山谷。</p><p>吴普曰：矾石一名羽涅，一名羽泽，神农岐伯酸，扁鹊咸，雷公酸，无 毒，生河西，或陇西，或武都，石门。采无时，岐伯，久服伤人骨（御览）。</p><p>名医曰：一名羽泽，生河西，及陇西，武都，石门，采无时。</p><p>案说文无矾字，玉篇云：矾石也，涅，矾石也、西山经云：女床之山， 其陰多涅石。郭璞云即矾石也，楚人名为涅石，秦名为羽涅也，本草经，亦 名曰涅石也，范子计然云：矾石出武都。淮南子俶真训云：以涅染缁。高诱 云：涅，矾石也，旧，涅石作矾石，羽涅作羽涅非。</p><p>消石味苦寒。主五藏积热，胃张闭，涤去蓄结饮食，推陈致新，除邪气。</p><p>炼之如膏，久服轻身 （御览引云一名芒硝，大观本作黑字）。生山谷。</p><p>吴普曰：消石，神农苦，扁鹊甘 （凡出掌禹锡所引，亦见御览者，不箸 所出）。</p><p>名医曰：一名芒硝，生益州，及五都，陇西，西羌，采无时。</p><p>案范子计然云：硝石出陇道，据名医，一名芒硝，又别出芒消条，非； 北山经云：京山，其陰处有元  ，疑  ，即硝异文。</p><p>朴消味苦寒。主百病，除寒热邪气，逐六府积聚，结固，留癖，能化七 十二种石。炼饵服之，轻身神仙。生山谷。</p><p>吴普曰：朴硝石，神农岐伯雷公无毒，生益州，或山陰，入土，千岁不 变，炼之不成，不可服 （御览）。</p><p>名医曰：一名消石朴，生益州，有盐水之陽，采无时。</p><p>案说文云：朴，木皮也，此盖消石外裹如玉璞耳，旧作硝，俗字。</p><p>滑石味甘寒。主身热泄澼，女子乳难，癃闭。利小便，荡胃中积聚寒热， 益精气。久服，轻身，耐饥，长年。生山谷。</p><p>名医曰：一名液石，一名共石，一名脱石，一名番石，生赭陽，及太山 之陰，或掖北，白山，或卷山，采无时。</p><p>案范子计然云：滑石，白滑者善；南越志云：膋城县出膋石，即滑石也。</p><p>石胆味酸寒。主明目，目痛，金创，诸癎痉，女子陰蚀，痛，石淋，寒 热，崩中下血，诸邪毒气，令人有子。炼饵服之，不老，久服，增寿神仙。</p><p>能化铁为铜，成金银（御览引作合成）。一名毕石，生山谷。</p><p>吴普曰：石胆神农酸，小寒；李氏，大寒；桐君辛有毒；扁鹊苦无毒（御 览引云，一名黑石，一名铜勒，生羌道或句青山，二月庾子辛丑采）。</p><p>名医曰：一名黑石，一名碁石，一名铜勒，生羌道，羌里，句青山，二 月庚子辛丑日采。</p><p>案范子计然云：石胆出陇西羌道；陶宏景云：仙经一名立制石，周礼疡 医，凡疗疡以五毒攻之；郑云：今医方有五毒之药，作之合黄 ，置石胆丹 沙，雄黄，矾石，慈石，其中，烧之三日三夜，其烟上著，以鸡羽扫取之， 以注创，恶肉破骨则尽出；图经曰：故翰林学士杨亿尝笔记直史馆杨嵎，有 疡生于颊，人语之，依郑法合烧，药成。注之疮中，遂愈。信古方攻病之速 也。</p><p>空青味甘寒，主眚盲，耳聋。明目，利九窍，通血脉，养精神。久服， 轻身延年不老。能化铜铁铅锡作金。生山谷。</p><p>吴普曰：空青，神农甘，一经酸，久服，有神仙玉女来时，使人志高（御 览）。</p><p>名医曰：生益州及越巂山有铜处，铜精熏则生空青，其腹中空，三月中 旬，采，亦无时。</p><p>案西山经云：皇人之山，其下多青；郭璞云：空青曾青之属；范子计然 云：空青出巴郡；司马相如赋云：丹青，张揖云青，青 也；颜师古云：青，今之丹青也。</p><p>曾青味酸小寒。主目痛止泪，出风痹，利关节，通九窍，破症坚积聚。</p><p>久服轻身不老。能化金铜，生山谷。</p><p>名医曰：生蜀中及越巂，采无时。</p><p>案管子揆度篇云：秦明山之曾青；荀子云：南海则有曾青，杨倞注，曾 青，铜之精；范子计然云：曾青山宏农豫章，白青出新涂，青色者善；淮南 子地形训云：青天八百岁生青曾；高诱云：青曾，青石也。</p><p>禹余粮味甘寒。主咳逆寒热，烦满下（御览有痢字），赤白，血闭，症 瘕，大热。炼饵服之，不饥，轻身延年。生池泽及山岛中。</p><p>名医曰：一名白余粮，生东海及池泽中。</p><p>案范子计然云：禹余粮出河东；列仙传云：赤斧，上华山取禹余粮；博 物志云；世传昔禹治水，弃其所余食于江中，而为药也，按此出神农经，则 禹非夏禹之禹，或本名白余粮，名医等移其名耳。</p><p>太乙余粮味甘平，主咳逆上气，症瘕，血闭，漏下，余邪气。久服耐寒 署，不饥，轻身，飞行千里，神仙（御览引作若神仙）。一名石脑，生山谷。</p><p>吴普曰：太一禹余粮，一名禹哀，神农岐伯雷公甘平，李氏小寒，扁鹊 甘无毒，生太山上，有甲，甲中有白，白中有黄，如鸡子黄色，九月采，或 无时。</p><p>名医曰：生太白，九月采。</p><p>案抱朴子金丹篇云：灵丹经，用丹沙，雄黄，雌黄，石硫黄，曾青，矾 石，磁石，戎盐，太一禹余粮，亦用六一泥，及神室祭醮，合之，三十六日 成。</p><p>白石英味甘，微温。主消渴，陰痿，不足，咳逆（御览引作呕），胸鬲 间久寒，益气，除风湿痹（御览引作陰婬痹）。久服，轻身（御览引作身轻 健），长年。生山谷。</p><p>吴普曰：白石英，神农甘，岐伯黄帝雷公扁鹊无毒，生太山，形如紫石 英，白泽，长者二三寸，采无时 （御览引云，久服，通日月光）。</p><p>名医曰：生华陰及太山。</p><p>案司马相如赋，有白附，苏林云白附，白石英也，司马山云，出鲁陽山。</p><p>紫石英味甘温。主心腹咳逆 （御览引作呕逆），邪气，补不足，女子风 寒在子宫，绝孕，十年无子。久服，温中，轻身延年。生山谷。</p><p>吴普曰：紫石英，神农扁鹊味甘平，李氏大寒，雷公大温，岐伯甘无毒， 生太山，或会稽，采无时，欲令如削，紫色达头如樗蒲者。</p><p>又曰青石英，形如白石英，青端赤后者是，赤石英形如白石英，赤端白 后者是，赤泽有光，味苦，补心气；黄石英形如白石英，黄色如金，赤端者 是；黑石英，形如白石英，黑泽有光 （御览掌禹锡引此节文）。</p><p>名医曰：生太山，采无时。</p><p>青石、赤石、黄石、白石、黑石脂等味甘平。主黄疸，泄利，肠癖，脓 血，陰蚀，下血，赤白，邪气，痈肿，疽痔，恶创，头疡，疥搔。久服，补 髓益气，肥健，不饥，轻身延年。五石脂，各随五色补五脏。生山谷中。</p><p>吴普曰：五色石脂，一名青、赤、黄、白、黑符。青符神农甘，雷公酸 无毒，桐君辛无毒，李氏小寒，生南山，或海涯，采无时。赤符，神农雷公 甘，黄帝扁鹊无毒，李氏小寒，或生少室，或生太山，色绛，滑如脂。黄符， 李氏小寒，雷公苦，或生嵩山，色如钝脑，雁雏，采无时。白符，一名随髓， 岐伯雷公酸无毒，李氏小寒，桐君甘无毒，扁鹊辛，或生少室天娄山，或太 山。黑符，一名石泥，桐君甘无毒，生洛西山空地。</p><p>名医曰：生南山之陽，一本作南陽，又云黑石脂，一名石涅，一名石墨。</p><p>案吴普引神农甘云云：五石脂各有条，后世合为一条也；范子计然云： 赤石脂出河东，色赤者善，列仙传云，赤须子好食石脂。</p><p>白青味甘平。主明目，利九窍，耳聋，心下邪气，令人吐，杀诸毒，三 虫。久服通神明，轻身，延年不老。生山谷。</p><p>吴普日：神农甘平，雷公酸无毒，生豫章，可消而为铜 （御览）。</p><p>名医曰：生豫章，采无时。</p><p>案范子计然云：白青，出巴郡。</p><p>扁青味甘平。主目痛，明目，折跌，痈肿，金创不疗，破积聚，解毒气 -----------------------  10----------------------- （御览引作辟毒），利精神。久服，轻身不老。生山谷。</p><p>吴普曰：扁青，神农雷公小寒无毒，生蜀郡，治丈夫内绝，令人有子（御 览引云，治痈脾风痹，久服轻身）。</p><p>名医曰：生朱崖武都朱提，采无时。</p><p>案范子计然云：扁青出宏农豫章。</p><p>上，玉、石，上品一十八种，旧同。</p><p>-----------------------  11----------------------- 草(上品)  菖蒲味辛温。主风寒湿痹，咳逆上气，开心孔，补五脏，通九窍，明耳 目，出声音。久服轻身，不忘不迷或延年。一名昌陽（御览引云，生石上， 一寸九节者，久服轻身云云，大观本，无生石上三字，有云一寸九节者良， 作黑字），生池泽。</p><p>吴普曰：菖蒲一名尧韭 （艺文类聚引云，一名昌陽）。</p><p>名医曰：生上洛，及蜀郡严道，五月十二日采根，陰干。</p><p>案说文云： ，菖蒲也，益州生，也，广雅云，邛昌陽，菖蒲也， 周礼醢人云，菖本，郑云菖本，菖蒲根，切之四寸为菹，春秋左传云，食以 菖歜；杜预云：菖歜，菖蒲菹；吕氏春秋云：冬至后五旬七日，菖始生，菖 者百草之先，于是始耕；淮南子说山训云：菖羊去蚤虱而来蛉穷；高诱云： 菖羊，菖蒲；列仙传云：商邱子胥食菖蒲根，务光服蒲韭根，离騷草木疏云， 沈存中云：所谓兰荪，即今菖蒲是也。</p><p>鞠华味苦平。主风，头眩肿痛，目欲脱，泪出，皮肤死肌，恶风湿痹。</p><p>久服，利血气，轻身，耐老延年。一名节华，生川泽及田野。</p><p>吴普曰：菊华一名白华 （初学记），一名女华，一名女茎。</p><p>名医曰：一名日精，一名女节，一名女华，一名女茎，一名更生，一名 周盈，一名傅延年，一名陰成，生雍州。正月采根，三月采叶，五月采茎， 九月采花，十一月采实，皆陰干。</p><p>案说文云：蘜治墙也，蘜日精也，似秋华，或省作 ，尔雅云，蘜治墙； 郭璞云：今之秋华菊，则蘜、 、 、皆秋华，字、惟今作菊，说文以为大 菊瞿麦，假音用之也。</p><p>人参味甘微寒。主补五脏，安精神，定魂魄，止惊悸，除邪气，明目， 开心益智。久服，轻身延年。一名人衔，一名鬼盖。生山谷。</p><p>吴普曰：人参一名土精，一名神草，一名黄参，一名血参，一名人微， 一名玉精，神农甘小寒，桐君雷公苦，岐伯黄帝甘无毒，扁鹊有毒，生邯郸， 三月生叶，小兑，核黑，茎有毛，三月九月采根，根有头足手面目如人 （御 览）。</p><p>名医曰：一名神草，一名人微，一名土精，一名血参，如人形者有神， 生上党及辽东，二月四月八月上旬采根，竹刀刮，暴干，无令见风。</p><p>案说文云：参，人参，药草，出上党；广雅云：地精，人参也；范子计 然云：人参出上党，状类人者善。刘敬叔异苑云：人参一名土精，生上党者 佳，人形皆具，能作儿啼。</p><p>天门冬味苦干。主诸暴风湿偏痹，强骨髓，杀三虫，去伏尸。久服轻身， 益气延年。一名颠勒 （尔雅注引云，门冬一名满冬，今无文）。生山谷。</p><p>名医曰：生奉高山，二月七月八月采根，暴干。</p><p>案说文云墙，墙蘼，满冬也；中山经云：条谷之山，其草多宜冬；尔雅 云：墙蘼，满冬；列仙传云：赤须子食天门冬；抱朴子仙药篇云；天门冬， 或名地门冬，或名筵门冬，或名颠棘，或名婬羊食，或名管松。</p><p>甘草味甘平。主五脏六府寒热邪气，坚筋骨，长肌肉，倍力，金创  ， 解毒。久服轻身延年 （御览引云一名美草，一名密甘，大观本，作黑字）。</p><p>生川谷。</p><p>名医曰：一名密甘，一名美草，一名密草，一名蕗 （当作蘦）草，生河 -----------------------  12-----------------------西积沙山，及上郡，二月八日除日，采根暴干，十日成。</p><p>案说文云：苷，甘草也，蘦，大苦也，苦，大苦苓也；广雅云：美草， 甘草也，毛诗云隰有苓，传云，苓，大苦；尔雅云；蘦，大苦；郭璞云：今 甘草，蔓延生，叶似荷，青黄，茎赤黄，有节，节有枝相当，或云蘦似地黄， 此作甘，省字，蘦，苓通。</p><p>干地黄味甘寒。主折跌绝筋，伤中，逐血痹，填骨髓，长肌肉，作汤， 除寒热积聚，除痹，生者尤良。久服，轻身不老。一名地髓，生川泽。</p><p>名医曰：一名苄，一名芑，生咸陽，黄土地者佳，二月八日采根陰干。</p><p>案说文云：苄，地黄也，礼曰钘毛牛藿，羊苄，豕徽；广雅云：地髓， 地黄也；尔雅云：苄，地黄；郭璞云：一名地髓，江东呼苄；列仙传云：吕 尚服地髓。</p><p>术味苦温。主风寒湿痹死肌，痉疸，止汗，除热，消食，作煎饵。久服， 轻身延年，不饥。一名山蓟 （艺文类聚引作山筋），生山谷。</p><p>吴普曰：术，一名山连，一名山芥，一名天苏，一名山姜（艺文类聚）。</p><p>名医曰：一名山姜，一名山连，生郑山，汉中，南郑，二月三月八月九 月，采根暴干。</p><p>案说文云：术，山蓟也；广雅云：山姜，术也，白术，牡丹也；中山经 云：首山草多术；郭璞云：术，山蓟也；尔雅云：术，山蓟；郭璞云：今术 似蓟，而生山中；范子计然云：术出三辅，黄白色者善；列仙传云：涓子好 饵术；抱朴子仙药篇云：术一名山蓟，一名山精，故神药经曰：必欲长生， 长服山精。</p><p>菟丝子味辛平。主续绝伤，补不足，益气力，肥健，汁，去面皯。久服 明目，轻身延年。一名菟芦，生川泽。</p><p>吴普曰：菟丝，一名玉女，一名松萝，一名鸟萝，一名鸭萝，一名复实， 一名赤网，生山谷 （御览）。</p><p>名医曰：一名菟缕，一名唐蒙，一名玉女，一名赤网，一名菟累，生朝 鲜田野，蔓延草木之上，色黄而细为赤网，色浅而大为菟累，九月，采实暴 干。</p><p>案说文云：蒙，玉女也；广雅云：菟邱，菟丝也，女萝，松萝也；尔雅 云：唐蒙，女萝，女萝，菟丝，又云蒙，玉女；毛诗云：爱采唐矣，传云唐 蒙，菜名，又茑与女萝，传云，女萝，菟丝松萝也；陆玑云：今菟丝蔓连草 上生，黄赤如金，今合药，菟丝子是也，非松萝，松萝自蔓松上，枝正青， 与菟丝异；楚词云：被薛荔兮带女萝；王逸云：女萝，菟丝也；淮南子云： 千秋之松，下有茯苓，上有菟丝，高诱注云，茯苓，千岁松脂也，菟丝生其 上，而无根，旧作菟，非。</p><p>牛膝味苦酸 （御览作辛）。主寒（御览作伤寒），湿痿痹，四肢拘挛， 膝痛不可屈伸，逐血气伤，热，火烂，堕胎。久服轻身耐老（御览作能老）。</p><p>一名百倍，生川谷。</p><p>吴普曰：牛膝，神农甘，一经酸，黄帝扁鹊甘，李氏温，雷公酸无毒， 生河内，或临邛，叶如夏蓝，茎，本赤，二月八月采（御览）。</p><p>名医曰：生河内及临朐，二月八月十月，采根，陰干。</p><p>案广雅云：牛茎牛膝也；陶宏景云：其茎有节似膝，故以为名也，膝当 为膝。</p><p>充蔚子味辛微温。主明目益精，除水气。久服轻身，茎生瘾疹痒，可作 -----------------------  13-----------------------浴汤。一名益母，一名益明，一名大札。生池泽。</p><p>名医曰：一名贞蔚，生海滨，五月采。</p><p>案说文云：蓷，萑也，广雅云：益母，充蔚也，尔雅云：萑，蓷；郭璞 云：今茺蔚也；毛诗云：中谷有蓷，传云，蓷；。鵻也；陆玑云：旧说及魏 博士济陰周元明，皆云庵闾，是也，韩诗及三苍说，悉云益母，故曾子见益 母而感；刘歆曰蓷，臭秽，臭秽即茺蔚也，旧作茺，非。</p><p>女萎味甘平。主中风暴热，不能动摇，跌筋结肉，诸不足。久服，去面 黑皯，好颜色，润泽，轻身不老。生山谷。</p><p>吴普曰：女萎一名葳蕤，一名玉马，一名地节，一名虫蝉，一名乌萎， 一名荧，一名玉竹，神农苦，一经甘，桐君雷公扁鹊甘无毒，黄帝辛，生太 山山谷，叶青黄相值如姜，二月七月采，治中风暴热，久服轻身（御览）， 一名左眄，久服轻身耐老 （同上）。</p><p>名医曰：一名荧，一名地节，一名玉竹，一名马熏，生太山及邱陵，立 春后采，陰干。</p><p>案尔雅云：荧委萎；郭璞云：药草也，叶似竹，大者如箭，竿，有节， 叶狭而长，表白裹青，根大如指，长一二尺，可啖；陶宏景云：按本经有女 萎，无萎蕤，别录有萎蕤，而为用正同，疑女萎即萎蕤也，惟名异耳；陈藏 器云：魏志樊阿传，青粘，一名黄芝，一名地节，此即萎蕤。</p><p>防葵味辛寒。主疝瘕，肠泄，膀胱热结，溺不下，咳逆，温疟，癫，痫， 惊邪，狂走。久服，坚骨髓，益气轻身。一名梨盖。生川谷。</p><p>吴普曰：房葵一名梨盖，一名爵离，一名房苑，一名晨草，一名利如， 一名方盖，神农辛，小寒，桐君扁鹊无毒，岐伯雷公黄帝苦，无毒，茎叶如 葵，上黑黄，二月生根，根大如桔梗，根中红白，六月花白，七月八月实白， 三月三日采根 （御览）。</p><p>名医曰：一名房慈，一名爵离，一名农果，一名利茹，一名方盖，生临 淄，及嵩高太山少室，三月三日，采根暴干。</p><p>案博物志云：防葵与狼毒相似。</p><p>柴胡味苦平。主心腹，去肠胃中结气，饮食积聚，寒热邪气，推陈致新。</p><p>久服，轻身明目益精。一名地熏。</p><p>吴普曰：茈葫，一名山菜，一名茹草，神农岐伯雷公苦无毒，生冤句， 二月八月采根 （御览）。</p><p>名医曰：一名山菜，一名茹草，叶一名芸蒿，辛香可食，生宏农及冤句， 二月八月采根暴干。</p><p>案博物志云：芸蒿叶似邪蒿，春秋有白蒻，长四五寸，香美可食，长安 及河内并有之；夏小正云：正月采芸，月令云仲春芸始生；吕氏春秋云：菜 之美者，华陽之芸，皆即此也，急就篇有芸；颜师古注云：即今芸蒿也，然 则是此茈胡叶矣，茈柴前声相转，名医别录，前胡条，非；陶宏景云：本经 上品，有茈胡而无此，晚来医乃用之。</p><p>麦门冬味甘平。主心腹，结气伤中伤饱，胃络脉绝，羸瘦短气。久服轻 身，不老不饥。生川谷及堤阪。</p><p>吴普曰：一名马韭，一名衅冬，一名忍冬，一名忍陵，一名不死药，一 名仆垒，一名随脂 （太平御览引云，一名羊韭，秦，一名马韭，一名禹韭， 韭，越一名羊齐，一名麦韭，一名禹韭，一名衅韭，一名禹余粮），神农岐 伯甘平，黄帝桐君雷公甘无毒，李氏甘小温，扁鹊无毒，生山谷肥地，叶如 -----------------------  14-----------------------韭，肥泽丛生，采无时，实青黄。</p><p>名医曰：秦名羊韭，齐名麦韭，楚名马韭，越名羊蓍，一名禹葭，一名 禹余粮，叶如韭，冬夏长生，生函谷肥土，石间久废处，二月三月八月十月 采，陰干。</p><p>案说文云：荵，荵冬草；中山经云；青要之山，是多仆累，据吴普说， 即麦门冬也，忍，荵，垒，累，音同；陶宏景云：实如青珠，根似穬麦，故 谓麦门冬。</p><p>独活味苦平。主风寒所击，金疮止痛，贲豚，痫痓，女子疝瘕。久服， 轻身耐老。一名羌活，一名羌青，一名护羌使者。生川谷。</p><p>吴普曰：独活一名胡王使者，神农黄帝苦无毒，八月采，此药有风花不 动，无风独摇 （御览）。</p><p>名医曰：一名胡王使者，一名独摇草，此草得风不摇，无风自动，生雍 州，或陇西南安，二月八月采根暴干。</p><p>案列仙传云：山图服羌活独活，则似二名，护羌胡王皆羌字缓声，犹专 诸为专设诸，庚公差为瘐公之斯，非有义也。</p><p>车前子味甘寒无毒。主气癃，止痛，利水道小便，除湿痹。久服轻身耐 老。一名当道 （御览有云一名牛舌，大观本作牛遗，黑字），生平泽。</p><p>名医曰：一名芣苢，一名虾蟆衣，一名牛遗，一名胜舄，生真定邱陵阪 道中，五月五日采，陰干。</p><p>案说文云：芣一曰芣苢，苢，芣苢，一名马舄，其实如李，令人宜子， 周书所说，广雅云当道马舄也；尔雅云；舄莒马，舄，马舄车前；郭璞云： 今车前草，大叶长穗，好生道边，江东呼为虾蟆衣，又藬，牛蘈；孙炎云： 车前一名牛蘈，毛诗云采采芣苢，传云芣苢，马舄，马舄，车前也；陆玑云： 马舄一名车前，一名当道，喜在牛迹中生，故曰车前当道也，今药中车前子， 是也，幽州人谓之牛舌草。</p><p>木香味辛。主邪气，辟毒疫温鬼，强志，主淋露（御览引云，主气不足， 大观本，作黑字）。久服，不梦寤魇寐 （御览引云，一名密青，又云轻身， 致神仙，大观本，俱作黑字）。生山谷。</p><p>名医曰：一名蜜香，生永昌。</p><p>署豫 （旧作薯蓣，御览作署豫是），味甘温。主伤中，补虚羸，除寒热 邪气，补中益气力，长肌肉。久服耳目聪明，轻身不饥，延年。一名山芋， 生山谷。</p><p>吴普曰：薯蓣，一名诸署（御览作署豫，作诸署，艺文类聚，亦作诸）， 齐越名山芋，一名修脆，一名儿草 （御览引云，秦楚名玉延，齐越名山芋， 郑赵名山芋，一名玉延）神农甘小温，桐君雷公甘 （御引作苦），无毒，或 生临朐钟山，始生，赤茎细蔓，五月华白，七月实青黄，八月熟落，根中白， 皮黄，类芋 （御览引云，二月八月采根，恶甘遂）。</p><p>名医曰：秦楚名玉延，郑越名土诸，生嵩高，二月八月采根，暴干。</p><p>案广雅云：玉延，薯豫，署蓣也；北山经云：景山草多薯豫；郭璞云； 根似羊蹄可食，今江南单呼为薯，语有轻重耳；范子计然云：薯豫本出三辅， 白色者善；本章衍义云：山药上一字犯宋英庙讳，下一字曰蓣，唐代宗名豫， 故改下一字为药。</p><p>薏苡仁味甘微寒。主筋急，拘挛不可屈伸，风湿痹，下气。久服轻身益 气。其根下三虫，一名解蠡。生平泽及田野。</p><p>-----------------------  15----------------------- 名医曰：一名屋菼，一名起实，一名赣，生真定，八月采实，采根无时。</p><p>案说文云： ， 苢，一曰 英，赣，一曰薏 ；广雅云：赣，起实， 目也，吴越春秋，鲧娶于有莘氏之女，名曰女嬉，年壮未孳，嬉于砥山，得 薏苡而吞之，意若为人所感，因而妊孕，后汉书马援传，援在交趾，常饵薏 苡实，用能轻身省欲以胜瘴， ，俗作薏，非。</p><p>泽泻味甘寒。主风寒湿痹，乳难消水，养五脏，益气力，肥健。久服耳 目聪明，不饥，延年轻身，面生光，能行水上。一名水泻，一名芒芋，一名 鹄泻。生池泽。</p><p>名医曰：生汝南，五六八月采根，陰干。</p><p>案说文云： 水写也；尔雅云：蕍舄；郭璞云：今泽舄，又 ，牛肤； 郭璞云，毛诗传云：水舄也，如续断，寸寸有节，拔之可复毛诗云，言采其，传云， ，水舄也；陆玑云：今泽舄也，其叶如车前草大，其味亦相似， 徐州广陵人食之。</p><p>远志味苦温。主咳逆，伤中，补不足，除邪气，利九窍，益智慧，耳目 聪明，不忘，强志倍力。久服，轻身不老。叶名小草，一名棘菀 （陆德明尔 雅音义引作苋），一名棘绕 （御览作要绕），一名细草。生川谷。</p><p>名医曰：生太山及冤句，四月采根叶，陰干。</p><p>案说文云：蒬，棘蒬也；广雅云：蕀苑，远志也，其上谓之小草；尔雅 云： 绕，蕀蒬；郭璞云：今远志也，似麻黄，赤华，叶锐而黄。</p><p>龙胆味苦涩。主骨间寒热，惊痫，邪气续绝伤，定五脏，杀盅毒。久服， 益智，不忘，轻身，耐老。一名陵游，生山谷。</p><p>名医曰：生齐朐及冤句，二月八月十一月十二月，采根，陰干。</p><p>细辛味辛温。主咳逆，头痛，脑动，百节拘挛，风湿，痹痛，死肌。久 服明目，利九窍，轻身长年。一名小辛，生山谷。</p><p>吴普曰：细辛一名细草 （御览引云，一名小辛），神农黄帝雷公桐君辛 小温，岐伯元毒，李氏小寒，如葵叶，色赤黑，一根一叶相连（御览引云， 三月八月采根）。</p><p>名医曰：生华陰，二月八月采根，陰干。</p><p>案广雅云：细条，少辛，细辛也；中山经云：浮戏之山，上多少辛；郭 璞云：细辛也；管子地员篇云：小辛大蒙；范子计然云：细辛出华陰，色白 者善。</p><p>石斛味甘平。主伤中，除痹，下气，补五脏虚劳，羸瘦，强陰。久服厚 肠胃，轻身延年。一名林兰 （御览引云，一名禁生，观本，作黑字），生山 谷。</p><p>吴普曰：石斛，神农甘平，扁鹊酸，李氏寒 （御览）。</p><p>名医曰：一名禁生，一名杜兰，一名石蓫，生六安水傍石上，七月八月， 采茎，陰干。</p><p>案范子计然云：石斛，出六安。</p><p>巴戟天味辛微温。主大风邪气，陰痿不起，强筋骨，安五脏，补中，增 志，益气。生山谷。</p><p>名医曰：生巴郡及下邳，二月八月，采根，陰干。</p><p>白英味甘寒。主寒热，八疽，消渴，补中益气。久服，轻身延年。一名 谷菜 （元本误作黑字），生山谷。</p><p>名医曰：一名白草，生益州，春采叶，夏采茎，秋采花，冬采根。</p><p>-----------------------  16----------------------- 案尔雅云：苻，鬼目；郭璞云：今江东有鬼目草茎似葛，叶圆而毛，子 如耳珰也，赤色丛生，唐本注；白英云，此鬼目草也。</p><p>白蒿味甘平。主五脏邪气，风寒温痹，补中益气，长毛发，令黑，疗心 悬，少食，常饥。久服，轻身，耳目聪明，不老。生川泽。</p><p>名医曰：生中山，二月采。</p><p>案说文云：蘩，白蒿也，艾，冰台也；广雅云：蘩，母，蒡葧也；尔雅 云：艾，冰台；郭璞云：今艾，白蒿；夏小正云：二月采蘩；传云：蘩，由 胡，由胡者，繁母也，繁母者，旁勃也；尔雅云；蘩，皤蒿；郭璞云：白蒿， 又蘩，由胡；郭璞云：未详；毛诗云：于以采蘩，传云蘩，皤蒿也，又采蘩 祁祁；传云：蘩，白蒿也；陆玑云：凡艾，白色者为皤蒿；楚词王逸注云： 艾，白蒿也，按皤白，音义皆相近，艾，是药名，本草经无者，即白蒿是也， 名医别出艾条，非。</p><p>赤箭味辛温。主杀鬼，精物蛊毒恶气。久服益气力，长陰，肥健，轻身， 增年。一名离母，一名鬼督邮。生川谷。</p><p>吴普曰：鬼督邮，一名神草，一名阎狗，或生太山，或少室，茎箭赤无 叶，根如芋子，三月四月八月，采根，日干，治痈肿（御览）。</p><p>名医曰：生陈仓雍州，及太山少室，三月四月八月采根，暴干。</p><p>案抱朴子云：按仙方中，有合离草，一名独摇，一名离母，所以谓之合 离，离母者，此草为物，下根如芋魁，有游子十二枚，周环之，去大魁数尺， 虽相须，而实不相连，但以气相属耳，别说云，今医家见用天麻，即是此赤 箭根。</p><p>奄闾子 （旧作庵闾，御览作奄闾，是），味苦微寒。主五脏淤血，腹中 水气，胪张留热，风寒湿痹，身体诸痛。久服，轻身延年不老。生川谷。</p><p>吴普曰：奄闾，神农雷公桐君岐伯苦小温无毒，李氏温，或生上党，叶 青厚两相当，七月花曰，九月实黑，七月九月十月采，驴马食仙去（御览）。</p><p>名医曰：駏驉食之神仙，生雍州，亦生上党，及道边，十月采实，陰干。</p><p>案司马相如赋，有奄闾，张揖云奄闾，蒿也，子可治疾。</p><p>析蓂子味辛微湿。主明目，目痛泪出，除痹，补五脏，益精光。久服， 轻易不老。一名蔑析，一名大蕺，一名马辛。生川泽及道旁。</p><p>吴普曰：析蓂一名析目，一名荣冥，一名马騂，雷公神农扁鹊辛，李氏 小温，四月采干，二十日生道旁，得细辛良，畏干姜，苦参荠实，神农无毒， 生野田，五月五日采陰干，治腹胀（御览）。</p><p>名医曰：一名大荠，生咸陽，四月五月采，暴干。</p><p>案说文云：蓂，析蓂，大荠也；广雅云：析蓂，马辛也；尔雅云：析蓂 大荠；郭璞云：荠叶细，俗呼之曰老荠，旧作菥，非。</p><p>蓍实味苦平。主益气，充肌肤，明目，聪慧先知。久服，不饥不老，轻 身。生山谷。</p><p>吴普曰：蓍实味苦酸平无毒，主益气，充肌肤，明目聪慧，先知，久服， 不饥不老，轻身，生少室山谷，八月九月采实暴干 （御览）。</p><p>名医曰：生少室，八月九月采实，日干。</p><p>案说文云：蓍，蒿属，生千岁，三百茎；史记龟策传云：蓍，百茎共一 根。</p><p>赤芝味苦平。主胸中结，益心气，补中，增慧智，不忘。久食，轻身不 老，延年神仙。一名丹芝。黑芝，味咸平。主癃，利水道，益肾气，通九窍， -----------------------  17-----------------------聪察。久食，轻身不老，延年神仙。一名元芝。青芝，味酸平。主明目，补 肝气，安精魂，仁恕，久食，轻身不老延年神仙。一名龙芝。白芝，味辛平。</p><p>主咳逆上气，益肺气，通利口鼻，强志意，勇悍，安魄。久食，轻身不老延 年神仙。一名玉芝。黄芝，味甘平。主心腹五邪，益脾气，安神，忠信和乐。</p><p>久食，轻身不老延年神仙。一名金芝。紫芝，味甘温。主耳聋，利关节，保 神，益精气，坚筋骨，好颜色。久服，轻身不老延年。一名木芝。生山谷（旧 作六种，今并）。</p><p>吴普曰：紫之一名木芝。</p><p>名医曰：赤芝生霍山，黑芝生恒山，青芝生太山，白芝生华山，黄芝生 嵩山，紫芝生高夏地上，色紫，形如桑（御览），六芝皆无毒，六月八月采。</p><p>案说文云：芝，神草也；尔雅云：苬芝；郭璞云：芝一岁三华，瑞草； 礼内则云：芝栭；卢植注云：芝，木芝也；楚词云：采三秀于山间；王逸云： 三秀谓芝草；后汉书华陀传：有漆叶青面 ；注引陀传曰：青面者，一名地 节，一名黄芝，主理五脏，益精气，本字书无面字，相传音女廉反；列仙传 云：吕尚服泽芝；抱朴子仙药篇云：赤者如珊瑚，白者如截肪，黑者如泽漆， 青者如翠羽，黄者如紫金，而皆光明洞彻如坚冰也。</p><p>卷柏味辛温。生山谷。主五脏邪气，女子陰中寒热，痛，症瘕，血闭， 绝子。久服轻身，和颜色。一名万岁。生山谷石间。</p><p>吴普曰：卷柏，神农辛，桐君雷公甘（御览引云，一名豹足，一名求股， 一名万岁，一名神枝，时，生山谷）。</p><p>名医曰：一名豹足，一名求股，一名交时，生常山，五月七月采，陰干。</p><p>案范子计然云：卷柏，出三辅。</p><p>蓝实味苦寒。主解诸毒，杀蛊蚑，注鬼，螫毒。久服，头不白，轻身。</p><p>生平泽。</p><p>名医曰：其茎叶可以染青，生河内。</p><p>案说文云：葴马蓝也，蓝，染青草也；尔雅云：葴，马蓝；郭璞云：今 大叶冬蓝也，周礼掌染草；郑注云：染草，蓝茜，象斗之属，夏小正五月启 灌蓝；毛诗云：终朝采蓝，笺云，蓝，染草也。</p><p>芎? 味辛温。主中风入脑，头痛，寒痹，筋挛，缓急，金创，妇人血 闭，无子。生川谷。</p><p>吴普曰：芎? （御览引云一名香果），神农黄帝岐伯雷公辛无毒，扁鹊 酸无毒，李氏生温熟寒，或生胡无桃山陰，或太山 （御览作或斜谷西岭，或 太山），叶香细青黑，文赤如藁本，冬夏丛生，五月华赤，七月实黑，茎端 两叶，三月采，根有节，似马衔状。</p><p>名医曰：一名胡?，一名香果，其叶名蘼芜，生武功斜谷西岭，三月四 月，采根暴干。</p><p>案说文云：营，营?，香草也，芎，司马相如说或从弓；春秋左传云： 有山鞠穷乎；杜预云：鞠穷所以御湿；西山经云：号山，其草多芎?；郭璞 云：芎?一名江蓠；范子计然云：芎?生始无，祜者善 （有脱字）；司马相 如赋：有芎?；司马贞引司马彪云：芎?似藁本；郭璞云：今历陽呼为江离。</p><p>蘼芜味辛温。主咳逆，定惊气，辟邪恶，除蛊毒鬼注，去三虫，久服通 神。一名薇芜。生川泽。</p><p>吴普曰：蘼芜，一名芎? （御览）。</p><p>名医曰：一名茳蓠，芎?苗也，生雍州及冤句，四月五月，采叶暴干。</p><p>-----------------------  18----------------------- 案说文云：蘪，蘪芜也，蓠，茳蓠，蓠芜；尔雅云：靳茞蘪芜；郭璞云： 香草，叶小如委状；淮南子云：似蛇床；山海经云：臭如蘪芜，司马相如赋， 有江离蘪芜；司马贞引樊光云：藁本，一名蘪芜，根名勒芷。</p><p>黄连味苦寒。主热气，目痛，眦伤，泣出，明目 （御览引云，主茎伤， 大观本，无），肠澼，腹痛，下利，妇人陰中肿痛。久服，令人不忘。一名 王连。生川谷。</p><p>吴普曰：黄连，神农岐伯黄帝雷公苦无毒，李氏小寒，或生蜀郡，太山 之陽 （御览）。</p><p>名医曰：生巫陽及蜀郡，太山，二月八月采。</p><p>案广雅云：王连，黄连也；范子计然云：黄连出蜀郡，黄肥坚者善。</p><p>络石味苦温。主风热，死肌，痈伤，口干舌焦，痈肿不消，喉舌肿，水 浆不下。久服，轻身明目，润泽，好颜色，不老延年。一名百鲮。生川谷。</p><p>吴普曰：落石，一名鳞石，一名明石，一名县石，一名云华，一名云珠， 一名云英，一名云丹，神农苦小温，雷公苦无毒，扁鹊桐君甘无毒，李氏大 寒，云药中君，采无时 （御览）。</p><p>名医曰：一名石磋，一名略石，一名明石，一名领石，一名县石，生太 山或石山之陰，或高山岩石上，或生人间，正月采。</p><p>案西山经云：上申之山多硌石，疑即此；郭璞云：硌，磊硌大石儿，非 也；唐本注云：俗名耐冬，山南人谓之石血，以其包络石木而生，故名络石， 别录谓之石龙藤，以石上生者良。</p><p>蒺藜子味苦温。主恶血，破症结积聚，喉痹，乳难。久服，长肌肉，明 目轻身。一名旁通，一名屈人，一名止行，一名豺羽，一名升推（御览引云， 一名君水香，大观本，无文）。生平泽，或道旁。</p><p>名医曰：一名即藜，一名茨，生冯翊，七月八月，采实，暴干。</p><p>案说文云：荠，蒺藜也；诗曰：墙上有荠，以茨为茅苇，开屋字；尔雅 云：茨，蒺藜；郭璞云：布地蔓生细叶，子有三角刺人；毛诗云：墙上有茨； 传云：茨，蒺藜也，旧本作蒺藜，非。</p><p>黄耆味甘微温。主痈疽久败创，排脓止痛，大风，痢疾，五痔，鼠瘘， 补虚，小儿百病。一名戴糁。生山谷。</p><p>名医曰：一名戴椹，一名独椹，一名芰草，一名蜀脂，一名百本，生蜀 郡白水汉中，二月十月采，陰干。</p><p>肉松蓉味甘微温。主五劳七伤，补中，除茎中寒热痛，养五脏，强陰， 益精气，多子，妇人症瘕。久服轻身。生山谷。</p><p>吴普曰：肉苁蓉，一名肉松蓉，神农黄帝咸，雷公酸小温 （御览作李氏 小温），生河西（御览作东），山陰，地，长三四寸丛生，或代郡（览御下 有雁门二字），二月至八月，采 （御览引云，陰干用之）。</p><p>名医曰：生河西及代郡雁门，五月五日采，陰干。</p><p>案吴普云：一名肉松蓉，当是古本，蓉即是容字，俗写苁蓉，非正字也。</p><p>陶宏景云：是野马精落地所生，生时似肉，旧作肉苁蓉，非。</p><p>防风味甘温，无毒。主大风，头眩痛，恶风，风邪，目盲无所见，风行 周身，骨节疼痹 （御览作痛），烦满。久服轻身。一名铜芸（御览作芒）。</p><p>生川泽。</p>
    <ul class="mingzhu_page">
      
    </ul> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shennongbencaojing/1188.html' class='pagedaohang'>【上一篇】<i>:神农本草经卷一 -2</i></a></span><span class="tomenu"><a href="https://aaoe.github.io/gudaiyishu/shennongbencaojing/" title="神农本草经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shennongbencaojing/1186.html' class='pagedaohang'>【下一篇】<i>：校定神农本草经序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>