<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>神农本草经_神农本草经卷一 -2</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/shennongbencaojing/">神农本草经</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/shennongbencaojing/'>神农本草经</a> > </div>
<div class="kind">
  <h1 class="h11">神农本草经卷一 -2</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shennongbencaojing/1187.html' class='pagedaohang'>【上一篇】<i>:神农本草经卷二</i></a></span><span class="tomenu"><a href="https://aaoe.github.io/gudaiyishu/shennongbencaojing/" title="神农本草经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shennongbencaojing/1185.html' class='pagedaohang'>【下一篇】<i>：神农本草经卷一 -1</i></a></span>
</ul>
<div class="articleContent" id="articleContent"> <p>吴普曰：防风一名回云，一名回草，一名百枝，一名蕳根，一名百韭， 一名百种，神农黄帝岐伯桐君雷公扁鹊甘无毒，李氏小寒，或生邯郸上蔡， -----------------------  19-----------------------正月生叶，细圆，青黑黄白，五月花黄，六月实黑，三月十月采根，日干， 琅邪者良 （御览）。</p><p>名医曰：一名茴草，一名百枝，一名屏风，一名蕳根，一名百蜚，生沙 苑，及邯郸，琅邪，上蔡，二月十月采根，暴干。</p><p>案范子计然云：防风出三辅，白者善。</p><p>蒲黄味甘平。主心腹旁光寒热，利小便，止血，消淤血。久服，轻身益 气力，延年神仙。生池泽。</p><p>名医曰：生河东，四月采。</p><p>案玉篇云：蒚，谓今蒲头，有台，台上有重台，中出黄，即蒲黄；陶宏 景云：此即蒲厘花上黄粉也，仙经亦用此，考尔雅苻离，其上蒚，苻离与蒲 厘声相近，疑即此。</p><p>香蒲味甘平。主五脏，心下邪气，口中烂臭，坚齿明目聪耳。久服轻身 耐老 （御览作能老）。一名睢（御览云睢蒲）。生池泽。</p><p>吴普曰：睢，一名睢石，一名香蒲，神农雷公甘，生南海，池泽中 （御 览）。</p><p>名医曰：一名醮，生南海。</p><p>案说文云：菩，草也；玉篇云：菩，香草也，又音蒲；本草图经云：香 蒲，蒲黄苗也，春初生嫩叶，未出水时，红白色茸茸然，周礼以为菹。</p><p>续断叶苦微温。主伤寒，补不足，金创痈伤，折跌，续筋骨，妇人乳难  （御览作乳痈云崩中，漏血，大观本，作黑字）。久服益气力。一名龙豆， 一名属折。生山谷。</p><p>名医曰：一名接骨，一名南草，一名槐，生常山，七月八月采，陰干。</p><p>案广雅云：褱，续断也；范子计然云：续断，出三辅：桐君药录云：续 断生蔓延，叶细，茎如荏大，根本黄白有汁，七月八月采根。</p><p>漏芦味苦咸寒。主皮肤热，恶创，疽痔，湿痹，下乳汁。久服轻身益气， 耳目聪明，不老延年。一名野兰。生山谷。</p><p>名医曰：生乔山，八月采根，陰干。</p><p>案广雅云：飞廉，漏芦也；陶宠景云：俗中取根，名鹿骊。</p><p>营实味酸温。主痈疽恶创，结肉，跌筋，败创，热气，陰蚀不疗，利关 节。一名墙薇，一名墙麻，一名牛棘。生川谷。</p><p>吴普曰：蔷薇，一名牛勒，一名牛膝，一名蔷薇，一名山枣 （御览）。</p><p>名医曰：一名牛勒，一名蔷蘼，一名山棘，生零陵及蜀郡，八月九月采， 陰干。</p><p>案陶宏景云：即是墙薇子。</p><p>天名精味甘寒。主淤血，血瘕欲死，下血，止血，利小便。久服轻身耐 老。一名麦句姜，一名虾蟆蓝，一名豕首。生川泽。</p><p>名医曰：一名天门精，一名玉门精，一名彘颅，一名蟾蜍兰，一名觐。</p><p>生平原，五月采。</p><p>案说文云：薽，豕首也；尔雅云：茢薽豕首；郭璞云：今江东呼豨首， 可以焰蚕蛹；陶宏景云：此即今人呼为豨莶；唐本云：鹿活草是也，别录一 名天蔓菁，南文呼为地松；掌禹锡云：陈藏器别立地菘条，后人不当仍其谬。</p><p>决明子味咸平。主青盲，目婬，肤赤，白膜，眼赤痛，泪出。久服益精 光 （太平御览引作理目珠精，理，即治字），轻身。生川泽。</p><p>吴普曰：决明子，一名草决明，一名羊明 （御览）。</p><p>名医曰：生龙门，石决明生豫章，十月采，陰干百日。</p><p>案广雅云：羊   ，英光也，又决明，羊明也；尔雅云：   ，英光； 郭璞云：英，明也，叶黄锐，赤华，实如山茱萸；陶宏景云：形似马蹄决明。</p><p>丹参味苦微寒。主心腹邪气，肠鸣幽幽如走水，寒热积聚，破症除瘕， 止烦满，益气。一名却蝉草。生川谷。</p><p>吴普曰：丹参，一名赤参，一名木羊乳，一名却蝉草，神农桐君黄帝雷 公扁鹊苦无毒，李氏大寒，岐伯咸，生桐柏，或生太山山陵陰，茎华小方如 荏，毛，根赤，四月华紫，五月采根陰干，治心腹痛 （御览）。</p><p>名医曰：一名赤参，一名木羊乳，生桐柏山及太山，五月采根，暴干。</p><p>案广雅云：却蝉，丹参也。</p><p>茜根味苦寒。主寒湿，风痹，黄疽，补中。生川谷。</p><p>名医曰：可以染绛，一名地血，一名茹虑，一名茅蒐，一名茜，生乔山， 二月三月，采根，暴干。</p><p>案说文云：茜，茅搜也，搜，茅搜，茹藘，人血所生，可以染绛，从草 从鬼；广雅云：地血，茹藘，茜也；尔雅云：茹藘茅鬼；郭璞云：今茜也， 可以染绛；毛诗云：茹藘在阪；传云：茹藘，茅搜也；陆玑云：一名地血， 齐人谓之茜，徐州人谓之牛蔓，徐广注史记云：茜一名红蓝，其花染绘，赤 黄也，按名医别出红蓝条，非。</p><p>飞廉味苦平。主骨节热，胫重酸疼。久服，令人身轻。一名飞轻（已上 四字，原本黑字）。生川泽。</p><p>名医曰：一名伏兔，一名飞雉，一名木禾，生河内，正月采根，七月八 月采花，陰干。</p><p>案广雅云：伏猪，木禾也，飞廉，漏芦也；陶宠景云：今既别有漏芦， 则非，此别名耳。</p><p>五味子味酸温。主益气，咳逆上气，劳伤羸瘦，补不足，强陰，益男子 精 （御览引云，一名会及，大观本，作黑字）。生山谷。</p><p>吴普曰：五味子，一名元及 （御览）。</p><p>名医曰：一名会及，一名元及，生齐山及代郡，八月，采实，陰干。</p><p>案说文云：菋，荎猪也，荎，荎猪草也，蕏，荎蕏也；广雅云：会及， 五味也；尔雅云：菋，荎蕏；郭璞云：五味也，蔓生子，丛在茎头；抱朴子 仙药篇云：五味者五行之精，其子有五味，移门子服五味子十六年，色如玉 女，入水不沾，入火不灼也。</p><p>旋华味甘温。主益气，去面皯 （御览作 ），黑，色媚好（御览作令人 色悦泽），其根，味辛，主腹中寒热邪气，利小便。久服不饥轻身。一名筋 根华，一名金沸 （御览引云一名美草，大观本，作黑字）。生平泽。</p><p>名医曰：生豫州，五月采，陰干。</p><p>案陶宏景云：东人呼为山姜，南人呼为美草；本草衍义云：世又谓之鼓 子花。</p><p>兰草味辛平。主利水道，杀蛊毒，辟不祥。久服，益气轻身，不老，通 神明。一名水香。生池泽。</p><p>名医曰：生大吴，四月五月采。</p><p>案说文云：兰，香草也；广雅云：蕳，兰也，易，其臭如兰，郑云兰， 香草也，夏小正，五月蓄兰；毛诗云：方秉蕳分，传云蕳，兰也；陆玑云： 蕳即兰，香草也，其茎叶似药草泽兰；范子计然云：大兰出汉中三辅，兰出 河东，宏农，白者善，元杨齐贤注李白诗，引本草云：兰草，泽兰，二物同 名，兰草一名水香，云，都梁是也，水经，零陵郡，都梁县西，小山上，有 渟水，其中悉生兰草，绿叶紫茎，泽兰，如薄荷，微香，荆湘岭南人家多种 之，与兰大抵相类，颜师古以兰草为泽兰，非也。</p><p>蛇床子味苦平。主妇人陰中肿痛，男子陰痿，湿痒，除痹气，利关节， 癫痫恶创。久服轻身。一名蛇米。生川谷及田野。</p><p>吴普曰：蛇床一名蛇珠 （御览）。</p><p>名医曰：一名蛇粟，一名虺床，一名思盐，一名绳毒，一名枣棘，一名 墙蘼，生临淄，五月采实，陰干。</p><p>案广雅云：蛇粟，马床，蛇床也，尔雅云：盱虺床，淮南子汜论训云： 乱人者若蛇床之与蘼芜。</p><p>地肤子味苦寒。主旁光热，利小便，补中益精气。久服，耳目聪明，轻 身耐老。一名地葵（御览引云，一名地华，一名地脉，大观本无一名地华四 字，脉作麦，皆黑字）。生平泽及田野。</p><p>古医曰：一名地麦，生荆州，八月十月采实，陰干。</p><p>案广雅云：地葵，地肤也；列仙传云：文宾服地肤；郑樵云：地肤曰落 帚，亦曰地扫；尔雅云：荓，马帚，即此也，今人亦用为帚。</p><p>景天味苦平。主大热，火创，身热，烦邪恶气，华主女人漏下赤白，轻 身明目。一名戒火，一名慎火（御览引云，一名水母，大观本，作黑字，水 作火）。生川谷。</p><p>名医曰：一名火母，一名救火，一名据火，生太山，四月四日，七月七 日采，陰干。</p><p>案陶宏景云：今人皆盆养之于屋上，云以辟火。</p><p>茵陈（御览作茵蒿）味苦平。主风湿寒热，邪气，热结黄疸。久服轻身， 益气耐老 （御览作能老）。生邱陵阪岸上。</p><p>吴普曰：因尘，神农岐伯雷公苦无毒，黄帝辛无毒，生田中，叶如蓝， 十一月采 （御览）。</p><p>名医曰：白兔食之仙，生太山，五月及立秋采，陰干。</p><p>案广雅云：因尘，马先也；陶宏景云：仙经云，白蒿，白兔食之仙，而 今茵陈乃云此，恐非耳；陈藏器云：茵陈，经冬不死，因旧苗而生，故名茵 陈，后加蒿字也，据此，知旧作茵陈篙，非；又按广雅云：马先，疑即马新 蒿，亦白蒿之类。</p><p>杜若味辛微温。主胸胁下逆气，温中，风入脑户，头肿痛，多涕泪出。</p><p>久服，益精（艺文类聚引作益气），明目轻身。一名杜衡（艺文类聚引作蘅， 非）。生川泽。</p><p>名医曰：一名杜连，一名白连，一名白苓，一名若芝，生武陵及冤句， 二月八月采根，暴干。</p><p>案说文云：若，杜若，香草；广雅云：楚蘅，杜蘅也；西山经云：天帝 之上有草焉，其状如葵，其臭如蘼芜，名曰杜蘅；尔雅云：杜，土卤；郭璞 云：杜蘅也，似葵而香；楚词云：采芳州兮杜若；范子计然云：杜若生南郡 汉中又云秦蘅，出于陇西天水；沈括补笔谈云：杜若，即今之高良姜，后人 不识，又别出高良姜条，按经云一名杜蘅，是名医别出杜蘅条，非也，衡正 字，俗加草。</p><p>沙参味苦微寒。主血积惊气，除寒热，补中，益肺气。久服利人。一名 知母。生川谷。</p><p>吴普曰：白沙参，一名苦心，一名识美，一名虎须，一名白参，一名志 取，一名文虎，神农黄帝扁鹊无毒，岐伯咸，李氏大寒，生河内川谷，或般 陽渎山，三月生如葵，叶青，实白如芥，根大白如芜菁，三月采（御览）。</p><p>名医曰：一名苦心，一名志取，一名虎须，一名白参，一名识美，一名 文希，生河内及冤句，般陽续山，二月八月采根，暴干。</p><p>案广雅云：苦心，沙参也，其蒿，青蓑也；范子计然云：白沙参，出洛 陽，白者善。</p><p>白兔藿味苦平。主蛇虺，蜂虿，猘狗，菜肉蛊毒注。一名白葛。生山谷。</p><p>吴普曰：白兔藿，一名白葛谷 （御览）。</p><p>名医曰：生交州。</p><p>案陶宏景云：都不闻有识之者，都富似葛耳；唐本注云：此草荆襄山谷 大有，俗谓之白葛。</p><p>徐长卿味辛温。主鬼物，百精，蛊毒，疫疾邪恶气，温疟。久服，强悍 轻身。一名鬼督邮。生山谷。</p><p>吴普曰：徐长卿，一名石下长卿，神农雷公辛，或生陇西，三月采 （御 览）。</p><p>名医曰：生太山及陇西，三月采。</p><p>案广雅云：徐长卿，鬼督邮也；陶宏景云：鬼督邮之名甚多，今俗用徐 长卿者，其根正如细辛，小短扁扁尔，气亦相似。</p><p>石龙刍味苦微寒。主心腹邪气，小便不利，淋闭，风湿，鬼注，恶毒。</p><p>久服，补虚羸，轻身，耳目聪明，延年。一名龙须，一名草续断，一名龙珠。</p><p>生山谷。</p><p>吴普曰：龙刍，一名龙多，一名龙须，一名续断，一名龙本，一名草毒， 一名龙华，一名悬莞，神农李氏小寒，雷公黄帝苦无毒，扁鹊辛无毒，生梁 州，七月七日采 （御览此条，误附续断）。</p><p>名医曰：一名龙华，一名悬莞，一名草毒，生梁州湿地，五月七月，采 茎，暴干。</p><p>案广雅云：龙木，龙须也；中山经云：贾超之山，其中多龙修；郭璞云： 龙须也，似莞而细，生山石穴中，茎列垂，可以为席；别录云：一名方宾； 郑樵云：尔雅所为 鼠莞也，旧作?，非。</p><p>薇衔味苦平。主风湿痹，历节痛，惊痫，吐舌，悸气，贼风，鼠瘘，痈 肿。一名糜衔。生川泽。</p><p>吴普曰：薇 ，一名糜 ，一名无颠，一名承膏，一名丑，一名无心（御 览）。</p><p>名医曰：一名承膏，一名承肌，一名无心，一名无颠，生汉中及冤句邯 郸，七月采茎。叶，陰干。</p><p>云实味辛温。主泄利 （旧作痢，御览作泄利），肠澼，杀虫，蛊毒，去 邪毒结气，止痛除热，平主见鬼精物，多食令人狂走。久服，轻身通神明。</p><p>生川谷。</p><p>吴普曰：云实，一名员实，一名天豆，神农辛小温，黄帝咸，雷公苦， 叶如麻，两两相值，高四五尺，大茎空中，六月花，八月九月实，十月采（御 览）。</p><p>名医曰：一名员实，一名云英，一名天豆，生河间，十月采，暴干。案 广雅云：天豆，云实也。</p><p>王不留行味苦平。主金创，止血逐痛，出刺，除风痹内寒。久服，轻身 耐老 （御览作能老），增寿。生山谷。</p><p>吴普曰：王不留行，一名王不流行，神农苦平，岐伯雷公甘，三月八月 采 （御览）。</p><p>案郑樵云：王不留行，曰禁宫花，曰剪金花，叶似花，实作房。</p><p>升麻味甘辛（大观本作甘平）。主解百毒，杀百老物殃鬼，辟温疾，障， 邪毒蛊。久服不夭 （大观本作主解百毒，杀百精老物殃鬼，辟瘟疫瘴气邪气 虫毒，此用御览文）。一名周升麻（大观本，作周麻）。生山谷（旧作黑字， 据吴普有云，神农甘，则本经当有此，今增入）。</p><p>吴普曰：升麻，神农甘 （御览）。</p><p>名医曰：生益州，二月八月采根，日干。</p><p>案广雅云：周麻，升麻也 （此据御览）。</p><p>青蘘味甘寒。主五脏邪气，风寒湿痹，益气，补脑髓，坚筋骨。久服耳 目聪明，不饥不老，增寿，巨胜苗也。生川谷（旧在米谷部，非）。</p><p>吴普曰：青襄，一名梦神，神农苦，雷公甘 （御览）。</p><p>名医曰：生中原。</p><p>案抱朴子仙药篇云：孝经援神契曰，巨胜延年，又云巨胜，一名胡麻， 饵服之不老，耐风湿，补衰老也。</p><p>姑活味甘温。主大风邪气，湿痹寒痛。久服轻身益寿耐老。一名冬葵子  （旧在唐本逻中无毒，今增）。</p><p>名医曰：生河东。</p><p>案水经注解县，引神农本草云：地有固活，女疏，铜芸，紫苑之族也； 陶宏景云：方药亦无用此者，乃有固活丸，即是野葛，一名，此又名冬葵子， 非葵菜之冬葵子，疗体乖异。</p><p>别羁味苦微温。主风寒湿痹，身重，四肢疼酸，寒邪，历节痛。生川谷  （旧在唐本逻中无毒，今增）。</p><p>名医曰：一名别枝，一名别骑，一名鳖羁，生蓝田，二月八月采；案陶 宏景云：方家时有用处，今俗亦绝耳。</p><p>屈草味苦。主胸胁下痛，邪气，腹问寒热陰痹。久服，轻身益气，耐老  （御览作补益能老）。生川泽（旧在唐本逻中无毒，今增）。</p><p>名医曰：生汉中，五月采。</p><p>案陶宏景云：方药不复用，俗无识者。</p><p>淮木味苦平。主久咳上气，肠中虚羸，女子陰蚀，漏下赤白沃。一名百 岁城中木。生山谷 （旧在唐本逻中无毒，今增）。</p><p>吴普曰：淮木，神农雷公无毒，生晋平陽河东平泽，治久咳上气，伤中 羸虚，补中益气 （御览）。</p><p>名医曰：一名炭木，生太山，采无时。</p><p>案李当之云：是樟树上寄生树，大衔枝在肌肉，今人皆以胡桃皮当之， 非也；桐君云：生上洛，是木皮状如厚朴，色似桂白，其理一纵一横，今市 人皆削乃以厚朴，而无正纵横理，不知此复是何物，莫测真假，何者为是也。</p><p>上草，上品七十三种，旧七十二种，考六芝当为一，升麻当白字，米谷 部误入青蘘，唐本逻六种，姑活，屈草，淮木，皆当入此。</p><p>木 （上品）  牡桂味辛温。主上气咳逆，结气喉痹，吐吸，利关节，补中益气。久服 通神，轻身不老。生山谷。</p><p>名医曰：生南海。</p><p>案说文云：桂，江南木，百药之长，梫桂也；南山经云：招摇之山多桂； 郭璞云：桂，叶似枇杷，长二尺余，广数寸，味辛，白花，丛生山峰，冬夏 常青，间无杂木；尔雅云：梫，木桂；郭璞云：今人呼桂皮厚者，为木桂， 及单名桂者，是也，一名肉桂，一名桂枝，一名桂心。</p><p>菌桂味辛，温。主百病，养精神，和颜色，为诸药先聘通使。久服轻身 不老，面生光华，媚好常如童子。生山谷。</p><p>名医曰：生交址桂林岩崖间，无骨，正圆如竹，立秋采。</p><p>案楚词云：杂申椒与菌桂兮；王逸云： 桂皆香木；列仙传云：范蠡好 服桂。</p><p>松脂味苦温。主疽，恶创头疡，白秃，疥搔，风气，五藏，除热。久服， 轻身不老，延年。一名松膏，一名松肪。生山谷。</p><p>名医曰：生太山，六月采。</p><p>案说文云：松木也，或作 ；范子计然云：松脂出陇西，松胶者善。</p><p>槐实味苦寒。主五内邪气热，止涎唾，补绝伤，五痔，火创，妇人乳瘕， 子藏急痛。生平泽。</p><p>名医曰：生河南。</p><p>案说文云：槐木也；尔雅云：欀，槐大叶而黑。郭璞云：槐树叶大色黑 者，名为欀，又守宫槐叶，昼聂宵炕；郭璞云：槐叶昼日聂合，而夜炕布者， 名为守宫槐。</p><p>枸杞味苦寒。主五内邪气，热中，消渴，周痹。久服，坚筋骨，轻身不 老 （御览作耐老）。一名杞根，一名地骨，一名枸忌，一名地辅。生平泽。</p><p>吴普曰：枸杞，一名枸已，一名羊乳。 （御览）  名医曰：一名羊乳，一名却暑，一名仙人杖，一名西王母杖，生常山， 及诸邱陵阪岸，冬采根，春夏采叶，秋采茎实，陰干。</p><p>案说文云：继，枸杞也。杞，枸杞也；广雅云：地筋，枸杞也；尔雅云： 杞，枸 ；郭璞云：今枸杞也；毛诗云：集子苞杞；传云：杞，枸 也；陆 玑云：苦杞秋熟，正赤，服之轻身益气；列仙传云：陆通食橐卢木实；抱朴 子仙药篇云：象柴，一名托卢，是也。或名仙人杖，或云西王母杖，或名天 门精，或名却老，或名地骨，或名枸杞也。</p><p>柏实味甘平。主惊悸，安五藏，益气，除湿痹。久服，令人悦泽美色， 耳目聪明，不饥不老，轻身延年。生山谷。</p><p>名医曰：生太山，柏叶尤良，田四时各依方面采，陰干。</p><p>案说文云：柏，鞠也；广雅云：栝柏也；尔雅云：柏椈；郭璞云：礼记 曰，鬯，日以椈；范子计然云：柏脂出三辅，上升价七千，中三千一斗。</p><p>伏苓味甘平。主胸胁逆气 （御览作疝气），忧恚，惊邪，恐悸，心下结 痛，寒热烦满，咳逆，口焦舌干，利小便。久服安魂养神，不饥延年。一名 茯菟， （御览作茯神，案元本云：其有抱根者，名茯神，作黑字）生山谷。</p><p>吴普曰：茯苓通神，桐君甘，雷公扁鹊甘无毒，或生茂州，大松根下， 人地三丈一尺，二月七月采。 （御览） 名医曰：其有抱根者名茯神，生太山大松下，二月八月采，陰干。</p><p>案广雅云：茯神，茯苓也；范子计然云：茯苓，出嵩高三辅，列仙传云： 昌容采茯苓，饵而食之；史记褚先生云：传曰，下有伏灵，上有兔丝，所谓 伏灵者，在兔丝之下，状似飞鸟之形，伏灵者，千岁松根也，食之不死；淮 南子说林训云：茯苓掘，兔丝死，旧作茯，非。</p><p>榆皮味甘平。主大小便不通，利水道，除邪气，久服，轻身不饥，其实 尤良。一名零榆。生山谷。</p><p>名医曰：生颍川，三月采皮，取白，暴干，八月采实。</p><p>案说文云：榆，白枌，榆也；广雅云：柘榆，梗榆也；尔雅云：榆，白 枌；郭璞云：枌榆先生叶，却着荚，皮色白，又工 荎。郭璞云：令云刺榆； 毛诗云：东门之枌，传云枌，白榆也；又山有 传云：枢荎也；陆玑云：其 针刺如柘，其叶如榆。渝为茹，美滑如白榆之类，有十种，叶皆相似，皮及 木理异矣。</p><p>酸枣味酸平。主心腹寒热，邪结气聚，四肢酸疼，湿痹。久服安五藏， 轻身延年。生川泽。</p><p>名医曰：生河东，八月采实，陰干，四十日成。</p><p>案说文云：樲，酸枣也；尔雅云：樲，酸枣；郭璞云：味小实酢；孟子 云：养其樲棘；赵岐云：樲棘，小棘，所谓酸枣是也。</p><p>蘖木味苦寒。主五藏，肠胃中结热，黄疸，肠痔，止泄利，女子漏下赤 白，陰陽蚀创。一名檀桓。生山谷。</p><p>名医曰：生汉中及永昌。</p><p>案说文云：檗，黄木也，蘖木也，司马相如赋有蘖；张揖云：檗木可染 者；颜师古云：蘖，黄薜也。</p><p>干漆味辛温无毒。主绝伤补中，续筋骨填髓脑，安五藏，五缓六急，风 寒湿痹，生漆去长虫。久服轻身耐老。生川谷。</p><p>名医曰：生汉中，夏至后采，干之。</p><p>案说文云：桼木汁可以 物，象形， 如水滴而下，以漆为漆水字；周 礼载师云：漆林之征，郑元云：故书漆林为桼林；杜子春云：当为漆林。</p><p>五加皮孕辛温。主心腹疝气，腹痛，益气疗躄，小儿不能行，疸创陰蚀。</p><p>一名豺漆。</p><p>名医曰：一名豺节，生汉中及冤句，五月十月采茎，十月采根，陰干。</p><p>案大观本草，引东华真人煮石经云：舜常登苍梧山曰，厥金玉之香草， 朕那偃息正道，此乃五加也。鲁定公母，单服五加酒，以致不死。</p><p>蔓荆实味苦微寒。主筋骨间寒热痹，拘挛，明目坚齿，利九窍，去白虫。</p><p>久服轻身耐老，小荆实亦等。生山谷。</p><p>名医曰：生河间南陽冤句，或平寿都乡，高岸上，及田野中，八月九月 采实，陰干。</p><p>案广雅云：牡荆，蔓荆也；广志云：楚，荆也。牡荆，蔓荆也。据牡曼 声相近，故本经于蔓荆，不载所出州土，以其见牡荆也。今或别为二条，非。</p><p>辛夷味辛温。主五脏，身体寒风，头脑痛，面皯。久服，下气轻身，明 目，增年耐老。一名辛矧（御览作引），一名侯桃，一名房木。生川谷。</p><p>名医曰：九月采实，暴干。</p><p>案汉书扬雄赋云：列新雉于林薄；师古云：新雉即辛夷耳，为树甚大， 其木枝叶皆芳，一名新矧；史记司马相如传：杂以流夷；注汉书音义曰：流 夷，新夷也；陶宏景云：小时气辛香，即离騷所呼辛夷者；陈藏起云：初发 如笔，北人呼为木笔，其花最早，南人呼为迎春。按唐人名为玉蕊，又曰玉 兰。</p><p>桑上寄生味苦平。主腰痛，小儿背强，痈肿，安胎，充肌肤，坚发齿， 长须眉，其实明目，轻身通神。一名寄屑，一名寓木，一名宛童。生川谷。</p><p>名医曰：一名茑，生宏农桑树上，三月三日，采茎，陰干。</p><p>案说文云：茑，寄生也；诗曰：茑与女萝，或作樢；广雅云：宛童，寄 生樢也，又寄屏，寄生也；中山经云：龙山上多寓木；郭璞云：寄生也；尔 雅云：寓木宛童；郭璞云：寄生树一名茑；毛诗云：茑与女萝；传云：茑， 寄生山也；陆玑云：茑，一名寄生，叶似当卢，子如覆盆子，赤黑甜美。</p><p>杜仲味辛平。主腰脊痛，补中，益精气，坚筋骨，强志，除陰下痒湿， 小便余沥。久服轻身耐老。一名思仙。生山谷。</p><p>吴普曰：杜仲，一名木绵，一名思仲。 （御览）  名医曰：一名思仲，一名木绵，生上虞及上党汉中，二月五月六月九月 采皮。</p><p>案广雅云：杜仲，曼榆也。博物志云：杜仲，皮中有丝，折之则见。</p><p>女贞实味苦平。主补中，安五藏，养精神，除百疾。久服肥健，轻身不 老。生山谷。</p><p>名医曰：生武陵，立冬采。</p><p>案说文云：桢，刚木也。东山经云：太山上多桢木。郭璞云：女桢也， 叶冬不凋。毛诗云：南山有杞。陆玑云：木杞，其树如樗 （陈藏器作栗）， 一名狗骨，理白滑，其子为木虻子，可合药，司马相如赋有女贞。师古曰： 女贞树，冬夏常青，未尝凋落，若有节操，故以名为焉。陈藏器云：冬青也。</p><p>木兰味苦寒。主身大热在皮肤中，去面热，赤疱，酒皶，恶风瘨疾，陰 下痒湿，明耳目。一名林兰。生川谷。</p><p>名医曰：一名杜兰，皮似桂而香，生零陵及太山，十二月采皮，陰干。</p><p>案广雅云：木栏桂栏也。刘逵注蜀都赋云：木兰，大树也，叶似长生， 冬夏荣，常以冬华，其实如小柿，甘美。南人以为梅，其皮可食。颜师古注 汉书云：皮似椒而香，可作面膏药。</p><p>蕤核味甘温。主心腹邪气，明目，目赤痛伤泪出。久服轻身益气，不饥。</p><p>生川谷。</p><p>吴普曰：蕤核，一名 ，神农雷公甘平无毒，生池泽，八月采，补中， 强志，明目，久服不饥。 （御览）  名医曰：生函谷，及巴西。</p><p>案说文云：桵，白桵，棫。尔雅云：棫，白桵。郭璞云：桵，小木。丛 生有刺，实如耳珰，紫赤可啖。一切经音义云：本草作蕤，今桵核是也。</p><p>橘柚味辛温。主胸中瘕热逆气，利水谷。久服，去臭下气通神，一名橘 皮。生川谷。 （旧在果部，非）  名医曰：生南山，江南，十月采。</p><p>案说文云：橘果出江南，柚条也。似橙而酢。尔雅云：柚条。郭璞云： 似橙实酢，生江南。禹贡云：厥包橘柚。伪孔云：大曰橘，小曰柚。列子汤 问篇云：吴楚之国有木焉，其名为 ，碧树而冬生，实丹而味酸，食其皮汁， 已愤厥之疾，司马相如赋，有橘柚。张揖曰：柚，即橙也。似橘而大，味酢 皮厚。</p><p>上木，上品二十种，旧一十九种，考果部，橘柚当入此。</p><p>人 （上品）  发髲□□味苦温。主五癃，关格不通，利小便水道，疗小儿痫，大人痓， 仍自还神化。</p><p>案说文云：发，根也。髲鬄也。鬄髲也。或作髢。毛诗云：不屑髢。笺 云：髢髲也。仪礼云：主妇被锡。注云：被锡，读为髲鬄。古者或剔贱者刑 者之发，以被妇人之 ，为饰，因名髲鬄焉。李当之云：是童男发，据汉人 说：发髲，当是剃刑人发，或童男发本经不忍取人发用之。故用剃余也。方 家至用天灵盖，害及枯骨，卒不能治病。古人所无矣。</p><p>右人一种，旧同。</p><p>兽 （上品）  龙骨味甘平。主心腹，鬼注，精物老魅，咳逆，泄利，脓血，女子漏下， 症瘕坚结，小儿热气惊痫，齿主，小儿大人惊痫瘨疾狂走，心下结气，不能 喘息，诸痉，杀精物。久服，轻身通神明，延年。生山谷。</p><p>吴普曰：龙骨生晋地，山谷陰，大水所过处，是龙死骨也，青白者善， 十二月采，或无时，龙骨畏干漆，蜀椒，理石，龙齿神农李氏大寒，治惊痫， 久服轻身。 （御览大观本节文）  名医曰：生晋地及太山，岩水岸土穴中死龙处，采无时。</p><p>案范子计然云：龙骨生河东。</p><p>麝香味辛温。主辟恶气，杀鬼精物，温疟，蛊毒，痫痓，去三虫。久服 除邪，不梦寤厌寐。生川谷。</p><p>名医曰：生中台及益州雍州山中，春风取之，生者益良。</p><p>案说文云：麝如小麋，脐有香，黑色獐也 （御览引多三字）。尔雅云： 麝父麋足。郭璞云：脚似麋有香。</p><p>牛黄味苦平。主惊痫，寒热热盛狂痓，除邪逐鬼。生平泽。</p><p>吴普曰：牛黄味苦无毒。牛出入呻 （御览作鸣吼）者有之，夜有光（御 览作夜视有光），走 （御览有牛字），角中，牛死入胆中，如鸡子黄。（汉 后书延笃传注）  名医曰：生晋地，于牛得之，即陰干，百日，使时躁，无令见日月光。</p><p>熊脂味微寒。主风痹不仁，筋急五藏腹中积聚，寒热羸瘦，头疡，白秃， 面皯疱。久服，强志不饥。轻身。生山谷。</p><p>名医曰：生雍州，十一月取。</p><p>案说文云：熊兽似豕，山居，冬蛰。</p><p>白胶味甘平。主伤中劳绝，腰痛，羸瘦，补中益气，妇人血闭无子，止 痛，安胎。久服轻身延年。一名鹿角胶。</p><p>名医曰：生云中，煮鹿角作之。</p><p>案说文云：胶，昵也，作之以皮。考工记云：鹿胶青白，牛胶火赤。郑 云：皆谓煮，用其皮，或用角。</p><p>阿胶味甘平。主心腹，内崩，劳极，洒洒如疟状，腰腹痛，四肢酸疼， 女子下血安胎，久服轻身益气，一名傅致胶。</p><p>名医曰：生平东郡煮牛皮作之，出东阿。</p><p>案二胶，本经不着所出，疑本经但作胶，名医增白字阿字，分为二条。</p><p>上兽，上品六种，旧同。</p><p>禽 （上品）  丹雄鸡味甘微温。主女人崩中漏下，赤白沃，补虚，温中，止血，通神， 杀毒辟不祥，头主杀鬼，东门上者尤良，肪主耳聋，肠主遗溺，肶胵，裹黄 皮主泄利，尿，白，主消渴伤寒，寒热。黑雌鸡，主风寒湿痹，五缓六急， 安胎，翮羽主下血闭。鸡子主除热，火疮痫痉，可作虎魄，神物，鸡白蠹肥 脂。生平泽。</p><p>吴普曰：丹鸡卵可作琥珀。 （御览）  名医曰：生朝鲜。</p><p>案说文云：鸡知时畜也。籀文作鸡，肪，肥也。肠，大小肠也。膍鸟胵， 胵鸟胃也。 ，粪也。翮羽茎也。羽，鸟长毛也，此作肶省文，尿，即 字， 古文，从。亦 假音字也。</p><p>雁肪味甘平。主风挛，拘急，偏枯，气不通利，久服，益气不饥，轻身 耐老。一名鹜肪。生池泽。</p><p>吴普曰：雁肪神农岐伯雷公甘无毒（御览有鹜肪二字，当作一名鹜肪）， 杀诸石药毒。（御览引云：采无时）  名医曰：生江南，取无时。</p><p>案说文云：雁，鹅也。鹜，舒凫，也。广雅云： 鹅，仓 雁也。凫， 鹜鸭也。尔雅云：舒雁，鹅。郭璞云：礼记曰，出如舒雁。今江东呼 ，又 舒凫，鹜。郭璞云：鸭也。方言云：雁，自关而东，谓之 鹅。南楚之外， 谓之鹅，或谓之仓 。据说文云：别有雁，以为鸿雁字无鸭字，鸭，即雁之 急音，此雁肪，即鹅鸭脂也。当作雁字，名医不晓，别出鹜肪条，又出白鸭 鹅条，反疑此为鸿雁，何其谬也。陶苏皆乱说之。</p><p>上禽，上品二种，旧同。</p><p>虫鱼 （上品）  石蜜味甘平。主心腹邪气，诸惊痫痓，安五藏，诸不足，益气补中，止 痛解毒，除众病，和百药。久服，强志轻身，不饥不老。一名石饴。生山谷。</p><p>吴普曰：石蜜，神农雷公甘气平，生河源或河梁。 （御览又一引云：生 武都山谷）  名医曰：生武都河源及诸山石中，色白如膏者，良。</p><p>案说文云： 蜂，甘饴也。一曰螟子，或作蜜。中山经云：平逢之山多 沙石，实惟蜂蜜之庐。郭璞云：蜜，赤蜂名。西京杂记云：南越王献高帝石 蜜五斛。玉篇云： 螽，甘饴也。苏恭云：当去石字。</p><p>蜂子味甘平。主风头，除蛊毒，补虚羸伤中。久服，令人光泽，好颜色， 不老，大黄蜂子，主心腹，复满痛，轻身益气，土蜂子，主痈肿。一名蜚零。</p><p>生山谷。</p><p>名医曰：生武都。</p><p>案说文云：蜂，飞虫螫人者。古文省作蜂。广雅云：蠓 ，蜂也。又上 蜂， 螉也。尔雅云：土蜂。郭璞云：今江南大蜂在地中作房者为土蜂，啖 其子即马蜂，今荆巴间呼为蟺，又木蜂。郭璞云：似土蜂而小，在树上作房， 江东亦呼为木蜂，又食其子。礼记檀弓云：范则冠。郑云：范蜂也。方言云： 蜂，燕赵之间，谓之蠓螉，其小者，谓之 螉，或谓之蚴蜕，其大而蜜。谓 之壶蜂。郭璞云：今黑蜂，穿竹木作孔，亦有蜜者，或呼笛师，按蜂名为范 者声相近，若司马相如赋，以泛为枫。左传：沨沨即汛汛也。</p><p>蜜蜡味甘微温。主下利脓血，补中续绝伤金创，益气不饥耐老。生山谷。</p><p>名医曰：生武都蜜房木石间。</p><p>案西京杂记云：南越王献高帝蜜蜡，二百枚。玉篇云：蜡，蜜滓。陶宏 景云：白蜡生于蜜中。故谓蜜蜡。说文无蜡字。张有云：腊别蜡，非，旧作 蜡，今据改。</p><p>牡蛎味咸平。主伤寒寒热，温疟洒洒，惊恚怒气，除拘缓鼠瘘，女子带 下赤白。久服，强骨节，杀邪气，延年。一名蛎蛤，生池泽。</p><p>名医曰：一名牡蛤，生东海，采无时。</p><p>案说文云：虿，蚌属。似螊，微大，出海中，今民食之，读苦赖又云： 蜃属，有三，皆生于海，蛤厉，千岁雀所化， 秦谓之牡蛎。</p><p>龟甲味咸平。主漏下赤白，破症瘕，痎疟，五痔，陰蚀，湿痹，四肢重 弱，小儿囟不合。久服，轻身不饥。一名神屋。生池泽。</p><p>名医曰：生南海及湖水中，采无时。</p><p>案广雅云：介，龟也。高诱注淮南云：龟壳，龟甲也。</p><p>桑蜱蛸味咸平。主伤中，疝瘕，陰痿，益精生子，女子血闭，腰痛，通 五淋，利小便水道。一名蚀疣，生桑枝上，采，蒸之。</p><p>吴普曰：桑蛸条，一名 （今本脱比二字），蚀疣，一名害焦，一名致， 神农咸无毒。 （御览）  名医曰：螳螂子也，二月三月采，火炙。</p><p>案说文云：蜱，蜱蛸也，或作蜱蛸，虫蛸，?螂子。广雅云： 蟭，乌 涕，冒焦，螵蛸也。尔雅云：不过螳蠰，其子蜱蛸。郭璞云：一名 焦，螳 蠰卵也。范子计然云：螵蛸出三辅，上价三百，旧作螵，声相近，字之误也。</p><p>玉篇云：蜱同螵。</p><p>海蛤味苦平。主咳逆上气，喘息烦满，胸痛，寒热。一名魁蛤。</p><p>吴普曰：海蛤，神农苦，岐伯甘，扁鹊咸，大节头有文，文如磨齿，采 无时。</p><p>名医曰：生南海。</p><p>案说文云：蛤，蜃属，海蛤者，百岁燕所化，魁蛤，一名复累老服冀所 化。尔雅云：魁陆。郭璞云：本草云，魁，状如海蛤，园而厚朴有理纵横， 即今之蚶也。周礼鳖人供蠯郑司农云：蠯，蛤也。杜子春云：蠯蜯也。周书 王会云：东越海蛤。孔晁云：蛤，文蛤。按名医别出海蛤条云：一名魁陆， 一名活东，非。</p><p>文蛤主恶疮，蚀 （御览作除陰蚀），五痔（御览下有大孔出血，大观本， 作黑字）。</p><p>名医曰：生东海，表有文，采无时。</p><p>蠡鱼（初学记引作鳢鱼），味甘寒。主湿痹，面目浮肿，下大水。一名 鲖鱼。生池泽。</p><p>名医曰：生九江，采无时。</p><p>案说文云： ，鲖也。鲖， 也。读若裤栊。广雅云：鲡，鯣鲖也。尔 雅云：鳢。郭璞云：鲖也。毛诗云：鲂鳢。传云：鳢鲖也。据说文云：鳢鳠 也。与 不同，而毛苌。郭璞以鲖释鳢，与许不合。然初学记引此亦作鳢， 盖二字音同，以 舛，不可得详。广雅又作鲡，亦音之 。又广志云：豚鱼， 一名鲖 （御览），更异解也。又陆玑云：鳢即鲍鱼也。似鳢，狭厚，今京东 人犹呼鳢鱼，又本草衍义曰。蠡鱼，今人谓之黑鲤鱼，道家以为头有星为厌， 据此诸说，若作鲤字，说文所云鲖。广志以为江豚，本草衍义以为黑鲤鱼， 若作鲤字，说文以为鲡。广雅以为鳗鲡。陆玑以为鲍鱼，说各不同，难以详 究。</p><p>鲤鱼 味苦寒。主目热赤痛青盲，明目。久服，强悍益志气。生池泽。</p><p>名医曰：生九江，采无时。</p><p>案说文云：鲤，鳣也。鳣，鲤也。尔雅云：鲤鳣。舍人云：鲤，一名鳣。</p><p>郭璞注鲤云：今赤鲤鱼。注鳣云：大鱼似鲟。毛诗云：鳣鲔发发。传云：鳣， 鲤也，据此知郭璞别为二，非矣。古今注云：兖州人呼赤鲤为赤骥，谓青鲤 为青马，黑鲤为元驹，白鲤为白骐，黄鲤为黄雉。</p><p>上虫，鱼。上品一十种，旧同。</p><p>果 （上品）  藕实茎味甘平。主补中养神，益气力，除百疾。久服，轻身耐老，不饥 延年。一名水芝丹。生池泽。</p><p>名医曰：一名莲，生汝南，八月采。</p><p>案说文云：藕，夫渠根。莲，夫渠之实也。茄，夫渠茎。尔雅云：荷， 芙渠。郭璞云：别名芙蓉，江东呼荷，又其茎茄，其实莲。郭璞云：莲谓房 也，又其根藕。</p><p>大枣味甘平。主心腹邪气，安中养脾肋十二经，平胃气，通九窍，补少 气，少津液，身中不足，大惊，四肢重，和百药。久服轻身长年，叶覆麻黄， 能令出汗。生平泽。</p><p>吴普曰：枣主调中，益脾气，令人好颜色，美志气。 （大观本草引吴氏 本草）  名医曰：一名干枣，一名美枣，一名良枣，八月采，曝干，生河东。</p><p>案说文云：枣，羊枣也。尔雅云：遵羊枣。郭璞云：实小而圆，紫黑色， 今俗呼之为羊矢枣，又洗大枣。郭璞云：今河东猗氏县，出大枣子，如鸡卵。</p><p>葡萄味甘平。主筋骨湿痹，益气，倍力，强志，令人肥健，耐饥忍风寒。</p><p>久食轻身，不老延年，可作酒。生山谷。</p><p>名医曰：生陇西五原敦煌。</p><p>案史纪大宛列传云：大宛左右，以葡萄为酒，汉使取其实来，于是天子 始种苜蓿，葡萄，肥饶地，或疑此本经不合有葡萄，名医所增，当为黑字。</p><p>然周礼场人云：树之查蓏，珍异之物。郑元云：珍异，葡萄枇杷之属，则古 中国本有此，大宛种类殊常，故汉特取来植之，旧作葡，据史记作蒲。</p><p>蓬蔂味酸平。主安五脏，益精气，长陰令坚，强志，倍力有子。久服轻 身不老。一名覆盆。生平泽。</p><p>吴普曰：缺盆，一名决盆 （御览）。甄氏本草曰：覆盆子，一名马瘘， 一名陆荆。 （同上）  名医曰：一名陵蔂，一名陰药，生荆山及冤句。</p><p>案说文云：蔂，木也。茥，缺盆也。广雅云：蒛盆陆英，莓也。尔雅云： 茥蒛盆。郭璞云：覆盆也，实似莓而小，亦可食。毛诗云：葛苗苗之。陆玑 云：一名巨瓜，似燕薁，亦连蔓，叶似艾，白色，其子赤可食。列仙传云： 昌容食蓬蔂根。李当之云：即是人所食莓。陶宏景云：蓬蔂是根名，覆盆是 实名。</p><p>鸡头实味甘平。主湿痹，腰脊膝痛，补中除暴疾，益精气，强志令耳目 聪明。久服，轻身不饥，耐老，神仙。一名雁啄实。生池泽。</p><p>名医曰：一名芡，生雷泽，八月采。</p><p>案说文云：芡，鸡头也。广雅云： 芡，鸡头也，周礼，笾人加笾之实 芡。郑元云：芡，鸡头也。方言云： 芡，鸡头也，北燕谓之 ，青徐淮泗 之间，谓之芡。南楚江湘之间，谓之鸡头，或谓之雁头，或谓之乌头。淮南 子说山川云：鸡头已瘘。高诱云：水中芡，幽州谓之雁头。古今注云：叶似 荷而大，叶上蹙绉如沸，实有芒刺，其中有米，可以度饥，即今茑子也。</p><p>上果，上品五种，旧六种，今以橘柚入木。</p><p>米谷 （上品）  胡麻味甘平。主伤中虚羸，补五内（御览作藏），益气力，长肌肉，填 髓脑。久服，轻身不老。一名巨胜。叶名青雚。生川泽。</p><p>吴普曰：胡麻一名方金，神农雷公甘无毒，一名狗虱，立秋采。</p><p>名医曰：一名狗虱，一名方茎，一名鸿藏，生上党。</p><p>案广雅云：狗虱，巨胜，藤苰，胡麻也。孝经援神契云：钷胜延年。宋 均云：世以钷胜为苟杞子。陶宏景云：本生大宛，故曰胡麻。按本经已有此， 陶说非也，且与麻贲并列，胡之言大或以叶大于麻，故名之。</p><p>麻贲味辛平。主五劳七伤，利五藏，下血，寒气，多食，令人见鬼狂走。</p><p>久服，通神明，轻身。一名麻勃。麻子，味甘平，主补中益气，肥健不老神 仙。生川谷。</p><p>吴普曰：麻子中仁，神农岐伯辛，雷公扁鹊无毒，不欲牡蛎白薇，先藏 地中者食杀人，麻蓝一名麻贲，一名青欲，一名青葛，神农辛，岐伯有毒， 雷公甘，畏牡蛎白薇，叶上有毒，食之杀人，麻勃，一名花，雷公辛无毒， 畏牡蛎。 （御览）  名医曰：麻勃，此麻花上勃勃者，七月七日采。良，子九月采，生太山。</p><p>案说文元：麻与 同，人所治在屋下，枲麻也，萉枲实也，或作 荸， 麻母也， ，孝也，以贲为杂香草。尔雅云： ，枲实，枲，麻孙。炎云： 筦麻子也。郭璞云：别二名，又芓，麻母。郭璞云：苴，麻盛子者，周礼， 笾朝事之笾，其实 黂，郑云：黂枲实也，郑司农云麻麻曰黂。淮南子齐俗 训云：胡人见筦，不知其可以为布。高诱云：黂，麻实也，据此则宏景以为 牡麻无实，非也，唐本以为麻实，是。</p><p>上米，谷，上品二种，旧三种，今以青蘘入草。</p><p>菜 （上品）  冬葵子味甘寒。主五脏六腑，寒热羸瘦，五癃，利小便。久服坚骨长肌 肉，轻身延年。</p><p>名医曰：生少室山，十二月采之。</p><p>案说文云：昇，古文终，葵菜也。广雅云： ，葵也，考昇与终形相近， 当即尔雅蔠葵，尔雅云蔠，葵繁露。郭璞云：承露也，大茎小叶，华紫黄色。</p><p>本草图经云：吴人呼为繁露，俗呼胡燕支，子可妇人涂面及作口脂，按名医 别有落葵条，一名繁露，亦非也，陶宏景以为终冬至春作子，谓之冬葵，不 经甚矣。</p><p>苋实味甘寒。主青盲，明目除邪，利大小便，去寒热。久服，益气力， 不饥，轻身。一名马苋。</p><p>名医曰：一名莫实，生淮陽及田中，叶如蓝，十一月采。</p><p>案说文云：苋，苋菜也。尔雅云蒉，赤苋。郭璞云：今苋叶之赤茎者。</p><p>李当之云：苋实，当是今白苋，唐本注云：赤苋一名苋，今名莫实字误。</p><p>瓜蒂味苦寒。主大水身面四肝浮肿，下水，杀蛊毒，咳逆上气，及食诸 果，病在胸腹中，皆吐下之。生平泽。</p><p>名医曰：生蒿高，七月七日采，陰干。</p><p>案说文云：瓜， 瓜也，象形。蒂，瓜当也。广雅云：水芝，瓜也。陶 宏景云：甜瓜蒂也。</p><p>瓜子味甘平。主令人说泽，好颜色，益气不饥。久服轻身耐老。一名水 芝。 （御览作土芝）生平泽。</p><p>吴普曰：瓜子一名瓣，七月七日采，可作面脂。 （御览）  名医曰：一名白瓜子，生蒿高，冬瓜仁也，八月采。</p><p>案说文云：瓣，瓜中实。广雅云：冬瓜 也，其子谓之瓤。陶宏景云： 白当为甘，旧有白字。据名医云：一名白瓜子，则本名当无。</p><p>苦菜味苦寒。主五脏邪气，厌谷，胃痹。久服，安心益气，聪察少卧， 轻身耐老。一名荼草，一名选。生川谷。</p><p>名医曰：一名游冬，生益州山陵道旁，凌冬不死，三月三日采，陰干。</p><p>案说文云：荼，苦菜也。广雅云：游冬，苦菜也。尔雅云：荼，苦菜， 又槚，苦荼。郭璞云：树小如栀子，冬生叶，可煮作羹，今呼早莱者为荼， 晚取者为茗，一名荈，蜀人名之苦菜。陶宏景云：此即是今茗，茗一名荼又 令人不眠，亦凌冬不凋而兼其止，生益州，唐本注驳之非矣，选与荈，音相 近。</p><p>上菜，上品五种旧同。</p>
    <ul class="mingzhu_page">
      
    </ul> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/shennongbencaojing/1187.html' class='pagedaohang'>【上一篇】<i>:神农本草经卷二</i></a></span><span class="tomenu"><a href="https://aaoe.github.io/gudaiyishu/shennongbencaojing/" title="神农本草经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/shennongbencaojing/1185.html' class='pagedaohang'>【下一篇】<i>：神农本草经卷一 -1</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>