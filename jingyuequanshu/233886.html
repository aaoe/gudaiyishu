<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之五十三图集·古方八阵·补阵</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之五十三图集·古方八阵·补阵</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233887.html' class='pagedaohang'>【上一篇】<i>:卷之五十四书集·古方八阵·和阵</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233885.html' class='pagedaohang'>【下一篇】<i>：卷之五十二图集·古方八阵·古方总目（附古方条序）</i></a></span>
</ul>
<div class="articleContent" id="articleContent"> <h1>补阵</h1><p><strong>四君子汤：</strong>治脾胃虚弱，饮食少思，或大便不实，体瘦面黄，或胸膈虚痞，吞酸痰嗽，或脾胃虚弱，善患疟痢等证。</p><p>人参 白术 茯苓（各二钱） 炙甘草（一钱）加姜、枣，水煎服。或加粳米百粒。</p><p><strong>加味四君汤：</strong>治痔漏下血，面色痿黄，怔忡耳鸣，脚软气弱，及一切脾胃气虚，口淡，食不知味，又治气虚不能摄血，以致下血不禁。</p><p>人参 白术（炒） 茯苓 炙甘草 黄 （炙） 白扁豆（炒）</p><p>上水煎服。或为末，每服三钱，滚汤调服。</p><p><strong>生附四君汤：</strong>方在小儿。治脾胃虚寒吐泻。</p><p><strong>五味异功散：</strong>治脾胃虚寒，饮食少思，呕吐，或久患咳嗽，面浮气逆腹满等证。</p><p>人参 白术（炒） 茯苓 炙甘草 陈皮（各一钱） 此即四君子汤加陈皮也上加姜、枣，水煎服。</p><p><strong>六君子汤：</strong>治脾胃虚弱，饮食少思，或久患疟痢，或食饮难化，或呕吐吞酸，或咳嗽喘促若虚火等证，须加炮姜，其功尤速。</p><p>即前四君子汤加陈皮、半夏各一钱五分。</p><p><strong>加味六君汤：</strong>治一切脾胃虚弱泄泻，及伤寒病后米谷不化，肠中虚滑，发渴微痛久不瘥者，及治小儿脾疳泻痢。</p><p>人参 白术 黄 山药 甘草 白茯苓（各一两） 砂仁 浓朴 肉豆蔻（面裹煨，各七钱）</p><p>上每服一两，用水煎服；或为细末，用米汤调服二钱，不拘时。</p><p><strong>香砂六君子汤：</strong>治过服凉药，以致食少作呕，或中气虚滞，恶心胀满等证。</p><p>人参 白术 茯苓 半夏 陈皮（各一钱） 砂仁（炒） 藿香（各八分） 炙甘草（六分）</p><p>上姜水煎服。</p><p>（《局方》）<strong>四物汤：</strong>治血虚营弱，一切血病，当以此为主。</p><p>熟地黄 当归（各三钱） 川芎（一钱） 芍药（二钱）水二钟，煎服。</p><p>（薛氏）<strong>加味四物汤：</strong></p><p>即前方加山栀、柴胡、丹皮。</p><p>（《正传》）<strong>加味四物汤：</strong>治血热陰虚诸痿，四肢软弱不能举动。</p><p>当归（一钱） 五味子（九粒） 熟地（三钱） 麦冬 黄柏 苍术（各一钱） 白芍药 川芎（各七分半）人参 黄连（各五分） 杜仲（七分半） 牛膝（足不软者不用） 知母（各三分）水二钟，煎一钟，空心温服。酒糊丸服亦可。</p><p>（东垣）<strong>加减四物汤：</strong>方在寒阵。治肠风下血。</p><p>（《保命》）<strong>柴胡四物汤：</strong>治日久虚劳，微有寒热，脉滑而数者。</p><p>当归 熟地 芍药 川芎（各钱半） 柴胡（八分） 人参 黄芩 半夏 甘草（各三钱）加生姜三片，水煎服。</p><p>（万氏）<strong>柴胡四物汤：</strong>方在痘疹。治疹后余热。</p><p><strong>奇效四物汤：</strong>方在妇人。治肝经虚热血崩。</p><p><strong>增损四物汤：</strong>方在妇人。治脾虚不摄，去血不止。</p><p>（《元戎》）<strong>四物汤：</strong>方在攻阵。治血虚脏结。</p><p>（《良方》）<strong>加减四物汤：</strong>方在妇人。治妇人血积。</p><p><strong>四物二连汤：</strong>方在妇人。治妇人陰虚内热。</p><p>（《局方》）<strong>八珍汤：</strong>治气血两虚，调和陰陽。</p><p>即前四君子、四物汤相合也。本方加黄柏、知母，即名补陰八珍汤，方见外科三二。</p><p><strong>十全大补汤：</strong>治气血俱虚，恶寒发热，自汗盗汗，肢体困倦，眩晕惊悸，晡热作渴，遗精白浊，二便见血，小便短少，便泄闭结，喘咳下坠等证。</p><p>即前八珍汤加黄 、肉桂各一钱。</p><p>（《局方》）<strong>人参养营汤：</strong>治脾肺俱虚，恶寒发热，肢体瘦倦，食少作泻，口干心悸自汗等证。</p><p>人参 黄 当归 白术 炙甘草 桂心 陈皮（各一钱） 熟地 五味 茯苓（各七分） 白芍（钱半） 远志（五分）加姜、枣，水煎服。</p><p>（《金匮》）<strong>小建中汤：</strong>治虚劳里急，腹痛失精，四肢酸疼，手足烦热，咽干口燥等证。</p><p>炙甘草 桂枝 生姜（各三两） 大枣（十二枚） 芍药（六两） 胶饴（一升）</p><p>上六味，以水七升，煮取三升，去渣，纳胶饴，更上微火消解，温服一升，日三服。呕家不可用建中汤，以甜故也。</p><p>按∶此即桂枝汤加胶饴也。今方俱改两为钱，而以阿胶代胶饴，殊失本方之妙矣。</p><p>（《金匮》）<strong>大建中汤：</strong>治胸中大寒痛，呕不能饮食，腹中寒气上冲，上下疼痛不可触近。</p><p>人参（二两） 蜀椒（二合，炒去汗） 干姜（四两） 胶饴上三味，以水四升，煮取二升，去滓，纳胶饴一升，微火煎取一升半，分二次温服，如（《局方》）<strong>十四味大建中汤：</strong>治陽虚气血不足，腰脚筋骨疼痛，及荣卫失调，积劳虚损，形体羸瘠，短气嗜卧，渐成劳瘵者。</p><p>人参 白术 茯苓 甘草（炙） 川芎 当归 白芍 熟地 黄 肉桂 附子（炮） 麦冬半夏（汤洗） 肉苁蓉（酒浸，各等分）</p><p>上咀。每服五钱，水二钟，姜三片，枣二枚，煎八分，空心温服。</p><p><strong>八味大建中汤：</strong>治中气不足，手足厥冷，小腹挛急，或腹满不食，陰缩多汗，腹中寒痛，唇干精出，寒热烦冤，四体酸痛，及无根失守之火出于肌表，而为疹为斑，厥逆呕吐等证。</p><p>人参 甘草（炙，各一钱） 黄 （炙） 当归 芍药（酒炒） 桂心（各二钱） 半夏 附子（制，各二钱半）</p><p>上咀。每服五钱，水二钟，姜三片，枣二枚，煎七分，食前服。人参建中汤 治虚劳自汗。</p><p>即前小建中汤加人参二两，煎法同。</p><p><strong>黄 建中汤：</strong>治诸虚羸瘠百病。</p><p>即前小建中汤加黄 一两五钱，煎法同。</p><p><strong>当归建中汤：</strong>治妇人血虚自汗。</p><p>即前小建中汤加当归二两，煎法同。</p><p><strong>三味建中汤：</strong>治表虚自汗。</p><p>芍药（二钱） 甘草（一钱） 官桂（五分）姜三片，枣一枚，水煎服。</p><p>（东垣）<strong>补中益气汤：</strong>治劳倦伤脾，中气不足，清陽不升，外感不解，体倦食少，寒热疟痢，气虚不能摄血等证。</p><p>人参 黄 （炒） 白术（炒） 甘草（炙，各钱半） 当归（一钱） 陈皮（五分） 升麻 柴胡（各三分）</p><p>上加姜、枣，水煎，空心午前服。</p><p>（东垣）<strong>调中益气汤：</strong>治湿热所伤，体重烦闷，口失滋味，或痰嗽稠粘，寒热不调，体倦少食等证。</p><p>黄 （一钱） 人参 炙甘草 苍术（各五分） 橘红 木香 柴胡 升麻（各二分）水煎，空心服。一方有白芍三分，五味十五粒。</p><p><strong>归脾汤：</strong>治思虑伤脾，不能摄血，致血妄行，或健忘怔忡，惊悸盗汗，嗜卧少食，或大便不调，心脾疼痛，疟痢郁结，或因病用药失宜，克伐伤脾以致变证者，最宜用之。</p><p>人参 黄 白术 茯苓 枣仁（各二钱） 远志 当归（各一钱） 木香 炙甘草（各五分）水二钟，加圆眼肉七枚，煎七分，食远服。</p><p>愚意此汤之用木香，特因郁结疼痛者设，如无痛郁等证，必须除去木香，以避香燥，岂不于气虚血动者为尤善乎。又远志味辛，气升而散，凡多汗而躁热者，亦宜酌用。</p><p><strong>加味归脾汤：</strong>治脾经血虚发热等证。</p><p>即前方加柴胡、山栀各一钱。</p><p><strong>人参汤：</strong>治吐血咯血后宜服，并治吐血不止。</p><p>人参（一两），为细末）五更时用鸡蛋清调如稀糊。每用二钱，茶匙抄服，服讫却卧，参尽则效。愚意此方固佳，其或有恶腥者，但以真牛乳稀调炖熟，或温饮之，凡无火及微火者岂不更妙。一方治吐衄咯血不止，用人参为末，以鸡子清投新汲水搅匀，调服一、二钱。</p><p><strong>独参汤：</strong>治诸气虚气脱，及反胃呕吐喘促，粥汤入胃即吐，凡诸虚证垂危者。</p><p>用人参二两，水一升，煮取四合，乘热顿服，日再进之。兼以人参煮粥食之尤妙。</p><p><strong>夺命散：</strong>治伤寒瘴疾陰陽不明，或误用药致病愈困，烦躁发渴，及妇人胎前产后受热瘴疾。</p><p>上党人参（七钱）水二钟，煎一钟，去渣，连罐浸新汲水中取冷，一服而尽，若鼻上有汗滴尤妙。</p><p>（严氏）<strong>参附汤：</strong>治真陽不足，上气喘急，呃逆自利，脐腹疼痛，手足厥冷，呕恶不食，自汗盗汗，气短头晕等证。</p><p>人参 制附子用须参倍于附，或等分，不拘五钱或一两，酌宜用姜，水煎服。《良方》有丁香十五粒，名加减参附汤。</p><p><strong>参归汤：</strong>此即团参散，见小儿门十。亦名人参汤，见妇人门七七。治心虚盗汗。</p><p>人参 当归等分）</p><p>上先用猪心一枚，破作数片，煎汤澄取清汁，煎药服。</p><p><strong>参术膏：</strong>治中气虚弱，诸药不应，或因用药失宜，耗伤元气，虚证蜂起，但用此药补其中气，诸证自愈。</p><p>人参 白术（等分）用水煎膏，化服之。一方用白术一斤，人参四两，切片，以流水十五碗浸一宿，桑柴文、武火煎取浓汁，再用重汤熬膏，入真白蜜收之，每以白汤点服。</p><p><strong>参术汤：</strong>治气虚颤掉，泄泻呕吐等证。</p><p>人参 白术 黄 （各二钱） 白茯苓 陈皮 炙甘草（各一钱）甚者加制附子一钱。</p><p>水二钟，煎八分，食远服。</p><p>（仲景）<strong>术附汤：</strong>一名白术附子汤。治中寒中气不足，四肢逆冷，口噤，牙关紧急，痰盛脉弱，风虚头眩，头重苦极，不知食味。</p><p>白术（二两） 炙甘草（一两） 附子（一两半，炮去皮）每用五六钱，姜五片，枣一枚，水一钟半，煎七分，食远温服。或用此化苏合丸，连进三服效。</p><p>（《济生》）<strong>术附汤：</strong>治寒湿腰痛重冷，小便自利。</p><p>白术 附子（制，各一两） 杜仲（炒，半两）</p><p>上咀。每服四钱，入姜煎服。</p><p>（严氏）<strong>附汤：</strong>治气虚陽弱，虚汗倦怠。</p><p>黄 （蜜炙） 制附子（等分）每服四钱，水一钟，姜五片，煎六分，食远服。</p><p>（《宝鉴》）<strong>当归补血汤：</strong>治血气损伤，或因误攻致虚，肌热口渴，目赤面红，脉大而虚，重按全无，及病因饥饱劳役者。</p><p>黄 （炙，一两） 当归（酒洗，三钱）水一钟半，煎八分，食远服。</p><p>（《济生》）<strong>黄 汤：</strong>治喜怒惊恐房劳，致陰陽偏虚者，或自汗盗汗不止。</p><p>黄 （蜜炙） 熟地 白茯苓 天门冬 麻黄根 肉桂 龙骨（各一钱） 小麦（炒） 五味子防风（各八分） 当归 炙甘草（各七分）水二钟，姜三片，煎服。如冷汗，加熟附子二片，发热自汗，加石斛一钱。</p><p>（《良方》）<strong>黄 汤：</strong>方在妇人。安胎，治腹痛。</p><p>（魏氏）<strong>大补黄 汤：</strong>治虚弱自汗。</p><p>人参 白茯苓 肉苁蓉 熟地（各一钱） 黄 白术 当归 山茱萸 防风（各八分） 炙甘草肉桂（各四分） 五味子（十一粒）水一钟半，加姜三片，枣一枚，煎七分，不拘时服。</p><p>（东垣）<strong>神效黄 汤：</strong>治浑身或头面手足麻木不仁，目紧缩小，及羞明畏日，视物不明。</p><p>黄 （二钱） 人参（八分） 炙甘草 蔓荆子 芍药（各一钱） 陈皮（五分）水煎，临卧热服。如麻木不仁，虽有热证，不得用黄柏，但加黄 。</p><p><strong>黄 六一汤：</strong>治陰陽俱虚盗汗。</p><p>黄 （蜜炙，六钱） 炙甘草（一钱）水一钟半，煎八分，食远服。</p><p><strong>玉屏风散：</strong>治表虚自汗。</p><p>黄 （蜜炙） 防风（各一钱） 白术（炒，二钱）水一钟，姜三片，煎服。</p><p>（《良方》）<strong>润神散：</strong>治劳瘵憎寒壮热，口干咽燥，自汗疲倦烦躁。</p><p>人参 麦门冬 黄 桔梗 淡竹叶 炙甘草（等分）</p><p>上每服一两，水煎服。如自汗，加小麦同煎。</p><p><strong>当归六黄汤：</strong>方在寒阵。治陰虚血热盗汗神效。</p><p><strong>参苓散：</strong>治睡中汗出。</p><p>人参 酸枣仁 白茯苓（各等分）</p><p>上为细末，每服三钱，食远米饮调下。大人小儿皆可服。</p><p>（《和剂》）<strong>参苓白术散：</strong>治脾胃虚弱，饮食不进，呕吐泄泻，或久泻或大病后，调助脾胃。</p><p>人参 山药（炒） 白扁豆（去皮，姜汁炒） 莲肉（去心，各一斤半） 白术（二斤，米泔浸炒）桔梗（炒黄色） 砂仁 薏仁（炒） 白茯苓（去皮） 炙甘草（各一斤）</p><p>上为细末，每服二钱，米汤调下。或加姜、枣水煎服。或炼蜜丸，桐子大，每服七、八十丸，空心米饮、白汤任下。</p><p><strong>七味白术散：</strong>方在小儿。治脾虚热渴。</p><p>（《医录》）<strong>生脉散：</strong>治热伤元气，肢体倦怠，气短口渴，汗出不止，或金为火制，水失所生，而致咳嗽喘促，肢体痿弱，脚软眼黑等证。</p><p>人参（五钱） 麦冬 五味子（各三钱）水煎服。此方以生脉为名，故俗医之治脉脱者每多用此，是岂知脉脱由陽气，岂麦冬、五味之所宜乎？见亦浅矣。</p><p><strong>五味子汤：</strong>治喘促，脉伏而数，或虚烦作渴。</p><p>五味子（一钱） 人参 麦冬 杏仁 橘红（各一钱五分）水二钟，姜三片，枣二枚，煎八分，无时服。</p><p>（陈氏）<strong>五味子汤：</strong>治肾水枯涸，口燥舌干。</p><p>五味子 麦门冬（各一两） 黄 （炒，三两） 人参（二两） 粉草（炙，五钱）</p><p>上每服五钱，水煎，日夜服数剂。</p><p><strong>人参胡桃汤：</strong>治喘急不能卧。</p><p>人参（钱半） 胡桃肉（五枚，泡去皮）水一钟半，姜三片，枣一枚，煎八分，食后温服。</p><p>（丹溪）<strong>琼玉膏：</strong>治虚劳干咳嗽，或好酒者久嗽尤效。</p><p>人参（十二两） 白茯苓（十五两） 白蜜（五斤，熬去沫） 琥珀 沉香（各五钱） 大生地（十斤，以银石器杵取自然汁）</p><p>上先以地黄汁同蜜熬沸，搅匀，用密绢滤过，将人参等为极细末，和蜜汁入瓷、银瓶内，用绵纸十余层加箬封扎瓶口，入砂锅或铜锅，以桑柴火，长流水没瓶煮三昼夜，取出换油蜡纸扎口，悬浸井中半日以出火气，提起仍煮半日，以去水气，然后收藏。每日清晨及午后，取三匙，用温酒一两许调服，或白汤亦可。制须净室，忌鸡、犬、妇人。本方原无琥珀、沉香二味，乃
 仙加入者，云奇效异常，今并录其方。</p><p><strong>补肺汤：</strong>治劳嗽。</p><p>人参 黄 北五味 紫菀（各七分半） 熟地黄 桑白皮（各钱半）水二钟，煎八分，入蜜少许，食远温服。</p><p>（杨氏）<strong>宁肺汤：</strong>治荣卫俱虚，发热自汗，咳嗽痰涎，肺气喘急，唾脓。</p><p>人参 茯苓 当归 白芍药 白术 甘草（炙） 川芎 熟地黄 麦门冬 五味 桑白皮（各七分） 阿胶（炒，一钱）水二钟，姜二片，紫苏五叶，煎八分，食远服。</p><p>（《圣惠》）<strong>宁肺散：</strong>方在固阵。</p><p>治久嗽，收涩之剂。</p><p><strong>凤髓汤：</strong>治咳嗽，大能润肺。</p><p>牛髓（一斤， 骨中者） 白蜜（半斤） 干山药（四两，炒） 杏仁（四两，去皮尖，研如泥）胡桃仁（去皮，四两，另研）</p><p>上将牛髓、白蜜用砂锅熬沸，以绢滤去渣，盛瓷瓶内，将杏仁等三味同入瓶内，以纸密封瓶口，重汤煮一日夜，取出冷定。每空心以白汤化服一二匙。</p><p>（《良方》）<strong>蜜酥煎：</strong>治咳嗽胸痛，上气喘壅。此为邪搏于肺，气不宣通，故咳而喘，气上逆，面目浮肿。此方非独治嗽，兼补虚损，去风燥，悦肌肤，妇人服之尤佳。</p><p>白沙蜜（一升） 牛酥（一升） 杏仁（三升，去皮尖，研如泥）</p><p>上将杏仁于瓷盆中用水研取汁五升，以净铜锅先倾汁三升，熬减其半，又倾汁二升，再以微火熬减至一升许，即入蜜、酥二味煎熟，其药乃成，贮于净瓷器中。每日三次，以温酒或米饮、白汤调服一匙，服至七日，唾色变白，二七唾稀，三七嗽止。</p><p><strong>醍醐膏：</strong>治一切咳血肺疾。</p><p>用好牛酥五斤，熔三遍，凝取当出醍醐，含服一合即瘥。</p><p>（《良方》）<strong>黄 散：</strong>治嗽久劳嗽唾血。</p><p>黄 （蜜炙） 糯米（炒） 阿胶（炒，等分）</p><p>上为细末。每服二钱，米饮调下。</p><p>（《拔萃》）<strong>五味黄 散：</strong>治咳嗽咯血成劳，眼睛疼痛，四肢困倦，脚膝无力。</p><p>五味子 人参 芍药 甘草（各五分） 黄 桔梗（各钱半） 熟地 麦冬（各一钱）水二钟，煎八分，食后温服。</p><p><strong>黄 益损汤：</strong>治男妇诸虚百损，五劳七伤，骨蒸潮热，百节疼痛，盗汗惊惕，咽燥唇焦，憔瘦少力，咳嗽多痰，咯吐衄血，寒热往来，颊赤昏倦少食，服热药则热烦躁满，服寒药则膈满腹痛，及大病后荣卫不调，或妇人产后血气未足，俱宜服此。</p><p>人参 黄 当归 熟地黄 白术 川芎 芍药 麦冬 甘草 茯苓 山药 五味子木香 石斛 肉桂 丹皮（等分）</p><p>上咀。每服一两，水一钟半，姜五片，枣二枚，小麦五十粒，乌梅一个，煎七分，食前服。</p><p>（《元戎》）<strong>地黄散：</strong>治衄血往来久不愈。</p><p>生地黄 熟地黄 地骨皮 枸杞子上等分，焙干为细末，每服二钱，蜜汤调下，不拘时。</p><p>（《良方》）<strong>柔脾汤：</strong>治虚热吐血、衄血、汗出。</p><p>甘草（炒） 白芍药（炒） 黄 （炒，各半两） 熟地黄（两半）</p><p>上每服五、七钱，水煎服。世治吐血并用竹茹、地黄、藕汁、童便，此亦不可拘泥。如陽乘于陰，血得热则流散，经水沸溢，理宜凉解，以大黄、犀角之类；如陰乘于陽，所谓天寒地冻，水凝成冰，须当温散，宜干姜、肉桂，或理中汤之类。</p><p>（东垣）<strong>麦门冬饮子：</strong>治吐血久不愈者。</p><p>麦门冬 黄 （各一钱） 人参 归身 生地（各五分） 五味子（十粒）</p><p>上 咀。水煎服。</p><p>（《拔萃》）<strong>麦门冬饮子：</strong>治脾胃虚，气促气弱，精神短少，衄血吐血，气虚不能摄血者。</p><p>麦冬 当归 芍药 紫菀（各一钱） 人参 黄 （各八分） 甘草（五分） 五味子（九粒）水二钟，煎一钟，食后服。</p><p>（《家抄》）<strong>麦门冬饮：</strong>方在寒阵。</p><p>治虚火咳嗽，陰虚劳损。</p><p><strong>麦门冬汤：</strong>方在寒阵。</p><p>治肺热咳嗽见血。</p><p>（万氏）<strong>麦门冬汤：</strong>方在痘疹。</p><p>治表邪内热咳嗽。</p><p><strong>麦门冬散：</strong>治鼻衄。</p><p>麦门冬 生地（各一钱） 白芍药 蒲黄（各二钱）水二盏，姜三片，煎八分，食后温服。</p><p><strong>旋神饮：</strong>治劳瘵憎寒壮热，口干咽燥，自汗烦躁，咳嗽唾血，瘦剧困倦。</p><p>人参 白术 黄 当归 熟地黄 麦门冬 白芍药 茯神 白茯苓 莲肉 五味子炙甘草 桔梗 半夏曲（各五分）水一钟半，红枣一枚，乌梅一个，煎七分，食远服。如嗽，加阿胶；胸满，加木香，以湿纸包，炮用，或加沉香亦可；如不思饮食，加扁豆炒用。</p><p>（《医统》）<strong>养心汤：</strong>治体质素弱，或病后思虑过多，心虚惊悸不寐。</p><p>归身 生地 熟地 茯神（各一钱） 人参（钱半） 麦冬（钱半） 枣仁 柏子仁（各八分） 炙甘草（四分） 五味子（十五粒）加灯心、莲子，水煎八分服。</p><p>（钱氏）<strong>养心汤：</strong>方在小儿。治心虚惊痫。</p><p><strong>正心汤：</strong>治七情五志久逆，心风妄言妄笑，不知所苦。</p><p>人参 当归（酒洗） 生地黄 茯神（各一钱） 羚羊角（镑为末） 枣仁（炒，研） 甘草（炙）远志（制，各八分）水一钟半，莲子七枚，煎七分，入羚羊角末、麝香半分，和匀，食后临卧服。</p><p><strong>开心散：</strong>治好忘。后定志丸稍胜于此（百十六）。</p><p>人参 远志（各二钱半） 石菖蒲（一两） 白茯苓（二两）</p><p>上为细末，每服一钱，食后米饮调下。</p><p>（《局方》）<strong>茯苓补心汤：</strong>治心虑过多，心神溃乱，烦躁不寐。</p><p>白茯苓 白茯神 麦门冬 生地黄 当归 半夏曲 陈皮（各一钱） 甘草（五分）</p><p>上加竹叶、灯心，同煎服。</p><p><strong>酸枣仁汤：</strong>治病后气血俱虚，内亡津液，烦热，诸虚不眠者。</p><p>枣仁（微炒） 人参（各一钱） 麦冬（三钱） 竹茹（一钱）加龙眼肉五枚，煎服，无时。</p><p>（《秘传》）<strong>酸枣仁汤：</strong>治心肾水火不交，精血虚耗，痰饮内蓄，怔忡恍惚，夜卧不安。</p><p>枣仁（炒） 远志 黄 白茯苓 莲肉（去心） 当归 人参 茯神（各一钱） 陈皮 炙甘草（各五分）水一钟半，加生姜三片，枣一枚，煎七分，日一服，临卧一服。</p><p>（仲景）<strong>酸枣仁汤：</strong>治虚劳虚烦不得眠。</p><p>酸枣仁（二升） 甘草（一两） 知母 茯苓 川芎（各二两） （《深师方》仍有生姜二两）</p><p>上五味，以水八升，煮酸枣仁得六升，纳诸药再煮取三升，分温三服。</p><p>（钱氏）<strong>酸枣仁汤：</strong>方在小儿。</p><p>治心肺虚热烦躁。</p><p><strong>远志汤：</strong>治心虚烦热，夜卧不宁，及病后虚烦。</p><p>远志（黑豆、甘草同煮） 黄 当归 麦冬 枣仁（炒） 石斛（各钱半） 人参 茯神（各七分） 甘草（五分）水二钟，煎八分，食远服。烦甚者，加竹叶、知母。</p><p><strong>远志饮子：</strong>治心劳虚寒，梦寐惊悸。</p><p>远志肉 茯神 人参 当归（酒浸） 枣仁 黄 肉桂（各一两） 炙甘草（五钱）</p><p>上 咀。每服一两，水一钟半，姜五片煎服，无时。</p><p>（东垣）<strong>圣愈汤：</strong>治血虚心烦，睡卧不宁，或五心烦热。</p><p>人参 川芎 当归 熟地黄（酒拌蒸） 生地黄（酒拌） 黄 （炙，各一钱）</p><p>上水煎服。</p><p><strong>益荣汤：</strong>治思虑过度，心血耗伤，怔忡恍惚不寐。</p><p>人参（一钱） 芍药 枣仁 柏子仁（各五分） 当归 黄 茯神（各一钱） 紫石英（五分） 远志甘草 木香（各三分）水一钟半，姜三片，枣一枚，煎八分服。</p><p>（《元戎》）<strong>逍遥散：</strong>治肝脾血虚，及郁怒伤肝，少血目暗，发热胁痛等证。</p><p>当归 芍药 白术 茯神 甘草 柴胡（各等分）</p><p>上姜、水煎服。</p><p>（薛氏）<strong>加味逍遥散：</strong>治肝脾血虚，发热，小水不利。</p><p>即前逍遥散加丹皮、栀子各七分。</p><p><strong>生姜汁煎：</strong>治噎食不下，咽喉闭塞，胸膈烦闷。</p><p>生姜汁 白蜜 牛酥（各五两） 人参 百合（各二两）</p><p>上入铜铫中，以慢火熬膏，每用一二匙，用人参百合汤调下，或咽下。</p><p>（《局方》）<strong>胃风汤：</strong>治风冷乘虚入客肠胃，水谷不化，泄泻注下，及肠胃湿毒，下如豆汁，或下瘀血，日夜无度。</p><p>人参 白术 茯苓 当归 川芎 白芍药 肉桂（等分）</p><p>上为粗散，每服二钱，入粟米数粒同煎，食前服。</p><p>此方名为治风而实非治风，乃补血和血，益胃气之药，下血痢而挟虚者，实可倚仗，出太陽桂苓汤例药也。</p><p>（《选要》）<strong>十宝汤：</strong>治冷痢虚甚，下物如鱼脑，三服愈。</p><p>黄 （炙，四钱） 熟地黄 人参 白术 白芍药 当归 茯苓 半夏 五味子 肉桂（各一钱） 甘草（炙，五分）水一钟，姜三片，乌梅一个，煎七分，食远服。</p><p>《良方》<strong>当归黄 汤：</strong>治妊娠下痢，腹痛小便涩。</p><p>当归（炒） 黄 （各一两） 糯米（一合）水二钟，煎一钟，温服。</p><p>（《局方》）<strong>大防风汤：</strong>治足三陰亏损，寒湿外邪乘虚内侵，患鹤膝、附骨等疽，不问已溃未溃，宜先用此。及治痢后脚膝软痛，不能动履，名曰痢后风。此药祛风顺气，活血壮筋骨，行履如故。</p><p>人参 白术 防风 羌活（各二钱） 黄 （一钱） 熟地 杜仲（各二钱） 官桂 甘草（炙，各五分） 白芍 牛膝 附子（各一钱） 川芎（钱半）水煎服。一方有当归，无官桂，加姜七片。</p><p>（河间）<strong>地黄饮子：</strong>治舌喑不能言，足废不能行，此谓少陰气厥不至，急当温之，名曰痱证。凡陰虚有二，有陰中之水虚，有陰中之火虚，此治火虚之剂。</p><p>熟地 巴戟（去心） 山茱萸 肉苁蓉（酒浸） 附子 石斛 五味 石菖蒲 茯苓 远志官桂 麦门冬上等分，每服五钱，入薄荷少许，姜、枣煎服。</p><p><strong>金樱膏：</strong>治虚劳遗精、白浊最效。</p><p>金樱子（经霜后采红熟者，撞去刺，切开去核，捣碎煮之，滤榨净汁用，熬成膏） 人参桑螵蛸（新瓦焙燥） 山药（各二两） 杜仲（姜汁炒） 益智仁（各一两） 薏仁 山茱萸 芡实枸杞（各四两） 青盐（三钱）</p><p>上咀。用水同熬二次，去渣，熬成膏，将金樱膏对半和匀，空心白汤下三、四匙。</p><p><strong>心虚白浊歌：</strong></p><p>白浊皆因心气虚，不应只作肾虚医。</p><p>四君子汤加远志，一服之间见效奇。</p><p><strong>劫劳汤：</strong>方在妇人。治虚劳咳嗽，盗汗发热。</p><p><strong>益气补肾汤：</strong>治气虚眩晕。</p><p>人参 黄 （各一钱二分） 白术（二钱） 白茯苓（一钱） 山药 山茱萸（各钱半） 炙甘草（五分）水二钟，枣二枚，煎八分，食前服。</p><p>（《元戎》）<strong>当归酒：</strong>治血虚头痛欲裂。</p><p>当归（一两）好酒（一升），煮取六合服之。</p><p><strong>人参丸：</strong>宁心益智，安神固精。</p><p>人参 茯苓 茯神 枣仁 远志 益智 牡蛎（各五钱） 朱砂（二钱半）为末，枣肉丸服。</p><p>（《千金》）<strong>人参固本丸：</strong>治脾虚烦热，金水不足，及肺气燥热，作渴作嗽，或小便短少赤色，涩滞如淋，大便燥结，此陰虚有火之圣药也。</p><p>人参（二两） 天冬（炒） 麦冬（炒） 生地黄 熟地黄（各四两）蜜丸，桐子大。每服五、六十丸，空心温酒或淡盐汤下。</p><p>中寒之人不可服。如欲作膏，俟煎成，外加白蜜四两。</p><p><strong>团参丸：</strong>治吐血咳嗽服凉药不得者。团参散方在小儿。</p><p>人参 黄 飞罗面（各一两）</p><p>上为细末，滴水和丸，桐子大。每服五、七十丸，茅根汤下。</p><p><strong>天王补心丹：</strong>宁心保神，固精益血，壮力强志，令人不忘，去烦热，除惊悸，清三焦，解干渴，育养心气。此方之传，未考所自。《道藏》偈云∶昔志公和尚日夜讲经，邓天王悯其劳者也，锡之此方，因以名焉。</p><p>生地黄（四两，洗净） 人参 玄参（炒） 丹参（炒） 远志（炒） 桔梗（各五钱） 白茯苓（五钱）五味（炒） 当归（酒洗） 麦冬（炒） 天冬（炒） 柏子仁（炒） 酸枣仁（炒，各一两）</p><p>上为细末，炼蜜为丸，每两分作十丸，金箔为衣。每服一丸，灯心枣汤化下，食远临卧服。或作小丸亦可。</p><p>《类方》∶如前方，内多黄连二两（酒炒）。</p><p>《医统》方∶此较前多百部、菖蒲、杜仲三味。</p><p>生地黄（二两，用砂仁五钱、茯苓一两同煮，去砂仁不用） 人参 玄参 丹参 远志 柏子仁（炒） 枣仁（炒） 白茯神 杜仲（制） 百部（各一两）
 归身（一两六钱） 天冬 麦冬（各一两二钱） 桔梗（八钱） 五味 
石菖蒲（各五钱）《得效》方用熟地，不用生地，余如《医统》，又外加茯苓、炙甘草，共一十八味，分两俱各等分。</p><p>按∶上方惟前十三味者，乃《道藏经》本方。此外各有不同，亦惟随宜择用可也。</p><p>《百一》<strong>补心神效丸：</strong></p><p>黄 （蜜炙） 茯神 人参（各四两） 远志（制，二两） 熟地黄（三两） 枣仁（炒） 柏子仁（另研） 五味子（各二两） 朱砂（一两，另研）</p><p>上为末，炼蜜丸，桐子大。每服五十丸，米饮、温酒任下。盗汗不止，麦麸汤下；梦遗失精，人参龙骨汤下；卒暴心痛，乳香汤下；虚烦发热，麦门冬汤下；吐血，人参汤下；大便下血，地榆汤下；小便出血，茯苓车前子汤下；中风不语，薄荷生姜汤下；风痫痰气，防风汤下。</p><p>（《局方》）<strong>平补镇心丹：</strong>治心血不足，时或怔忡，夜多乱梦，如堕岸谷。常服安心肾，益荣卫。</p><p>人参 龙齿（各二两五钱） 白茯苓 茯神 麦冬 五味（各一两二钱半） 车前子 远志（制）天冬 山药（姜汁炒） 熟地（酒蒸，各一两半） 
朱砂（两半，为衣） 枣仁（炒，三钱）炼蜜丸，桐子大。每服八、九十丸，早晚米饮或温酒下。一方有肉桂一两二钱五分。一方有当归、柏子仁、石菖蒲。</p><p>（《集验》）<strong>柏子养心丸：</strong>治心劳太过，神不守舍，合眼则梦，遗泄不常。</p><p>柏子仁（鲜白不油者，以纸包槌去油） 白茯神 酸枣仁 生地黄 当归身（各二两） 五味子辰砂（细研） 犀角（镑） 甘草（各半两）</p><p>上为末，炼蜜丸如芡实大，金箔为衣。午后临卧各津嚼一丸。</p><p>（古庵）<strong>心肾丸：</strong>治水火不济，心下怔忡，夜多盗汗，便赤梦遗。</p><p>牛膝（酒浸） 苁蓉（酒浸） 熟地黄（各二两） 菟丝子（酒煮，三两） 人参 黄 （蜜炙） 当归（酒浸） 山药（炒） 鹿茸（酥炙） 附子（炮去皮脐） 茯神 五味子 龙骨（ ） 远志（甘草汤浸剥，姜汁炒，各一两）</p><p>上为细末，酒煮面糊丸，桐子大。每服百丸，空心枣汤或清汤送下。</p><p>（《济生》）<strong>远志丸：</strong>治心神恍惚不宁，梦泄遗精。</p><p>人参 茯神 白茯苓 龙齿 远志（姜汤浸炒） 石菖蒲（各二两）蜜丸，桐子大，朱砂为衣。每服七、八十丸，空心盐汤下。</p><p><strong>宁志丸：</strong>治怔忡惊悸癫痫。（《得效》）宁志丸，方在和阵，与此稍同。</p><p>人参 枣仁（酒浸） 茯苓 柏子仁 当归 远志（酒浸） 茯神 石菖蒲 琥珀（各五钱）乳香 朱砂（各三钱）</p><p>上为末，炼蜜丸，桐子大。每服三、五十丸，食后枣汤下。</p><p><strong>宁志膏：</strong>治因惊失志。</p><p>人参 枣仁（泡去皮，纸炒） 朱砂（各半两） 滴乳香（一钱，另研）</p><p>上为末，炼蜜丸，弹子大。每服十丸，薄荷汤下。</p><p><strong>定志丸：</strong>治心气不足，惊悸恐怯，或语鬼神，喜笑，及目不能近视，反能远视，乃陽气不足也，宜此方主之。此方与前开心散小异。</p><p>人参 茯苓（各二两） 菖蒲 远志（制，各一两）炼蜜丸，桐子大，朱砂为衣。每服五、七十丸，米饮下。</p><p>（《拔萃》）<strong>八物定志丸：</strong>补心神，安魂魄，去热除痰。</p><p>人参（一两半） 石菖蒲 茯神 远志（制，各一两） 麦门冬 白术（各五钱） 朱砂（一钱） 牛黄（二钱，另研）</p><p>上为细末，炼蜜丸，桐子大，朱砂为衣。每服五十丸，米饮下。一方有茯苓一两。</p><p><strong>十四友丸：</strong>治惊悸怔忡。</p><p>人参 黄 当归 生地黄 远志 茯神 茯苓 枣仁（泡去皮，隔纸炒） 阿胶（炒）龙齿 紫石英 薄荷 朱砂（各一两）</p><p>上为末，炼蜜丸，桐子大。每服五、七十丸，食后临卧枣汤下。</p><p>（《秘验》）<strong>琥珀多寐丸：</strong>治健忘恍惚，神虚不寐。</p><p>真琥珀 真羚羊角（细镑） 人参 白茯神 远志（制） 甘草（等分）</p><p>上为细末，猪心血和炼蜜丸，芡实大，金箔为衣。每服一丸，灯心汤嚼下。</p><p>（《金匮》）<strong>六味地黄丸：</strong>即《金匮》肾气丸，亦名地黄丸。治肾水亏损，小便淋闭，头目眩晕，腰腿酸软，陰虚发热，自汗盗汗，憔悴瘦弱，精神疲困，失血失音，水泛为痰，病为肿胀，壮水制火之剂也。</p><p>熟地黄（八两，蒸捣） 山茱萸 山药（炒，各四两） 丹皮 泽泻 白茯苓（各三两）</p><p>上为细末，和地黄膏加炼蜜为丸，桐子大。每服七、八十丸，空心食前滚白汤，或淡盐汤任下。此方用水煎汤，即名六味地黄汤，下八味丸亦同。</p><p>（崔氏）<strong>八味地黄丸：</strong>治命门火衰，不能生土，以致脾胃虚寒，饮食少思，大便不实，或下元冷惫，脐腹疼痛等证。王太仆曰∶益火之源以消陰翳，即此谓也。即前六味地黄丸加肉桂、制附子各一两。</p><p>（陈氏）<strong>加减八味丸：</strong>治肾水不足，虚火上炎，发热作渴，口舌生疮，或牙根溃蚀，咽喉疼痛，寝汗憔悴等证。</p><p>此临川陈自明方。李氏云∶凡发背之热，未有不自肾虚而得之者，必须五更服加减八味丸。即前六味丸加肉桂一两、五味子四两炒用。纳泽泻切片，蒸五次焙用。一方五味止用一两。</p><p>（《良方》）<strong>益陰肾气丸：</strong>治陰虚潮热盗汗，烦热作渴，筋骨疼痛，月经不调等证。即前六味丸加当归、生地各四两，五味子二两。</p><p>（薛氏）<strong>加减《金匮》肾气丸：</strong>治脾肾陽虚，不能行水，小便不利，腰重脚肿，或肚腹肿胀，四肢浮肿，或喘急痰盛，已成臌证，其效如神。此证多因脾胃虚弱，或治失其宜，元气复伤而变此证。若非速救肾中之火，则陽气不充于下，何以生土？土虚又何以制水？此必用之剂也，苟不知此，必不能救。若病在燃眉，当变丸为汤治之。</p><p>熟地（四两，酒拌蒸） 山药 山茱萸 川牛膝 丹皮 泽泻 车前子 肉桂（各一两） 白茯苓（三两） 附子（制，五钱）</p><p>上为末，炼蜜同地黄膏捣丸，桐子大。每服七、八十丸，空心米饮下。</p><p>（丹溪）<strong>滋陰大补丸：</strong>治诸虚不足，腰腿疼痛，行步无力。壮元陽，益肾水。</p><p>熟地（二两） 山药（炒） 牛膝（各两半） 山茱萸 杜仲 巴戟肉 白茯苓 五味子 小茴香（炒） 肉苁蓉（酒洗去甲，新瓦焙干） 远志（甘草汤煮，晒干，各一两） 石菖蒲 枸杞（各五钱）</p><p>上为末，红枣肉和或炼蜜为丸，桐子大。每服七、八十丸，空心淡盐汤或温酒任下。</p><p><strong>大造丸：</strong>方在寒阵。治陰虚血热诸证。</p><p>（《秘方》）<strong>全鹿丸：</strong>此药能补诸虚百损，五劳七伤，攻效不能尽述。人制一料服之，可以延年一纪。其法须四人共制一鹿，分而服之，逾年又共制之，四人共制四年，则每人得一全鹿。若一人独制一料，恐久留变坏，药力不全矣。</p><p>中鹿一只 缚杀之，退去毛，将肚杂洗净，同鹿肉加酒煮熟，将肉横切，焙干为末；取皮同杂仍入原汤熬膏，和药末、绞肉加炼蜜和捣为丸。其骨须酥炙为末，同入之。</p><p>人参 白术（炒） 茯苓 炙甘草 当归 川芎 生地黄 熟地黄 黄 （蜜炙） 天门冬麦门冬 枸杞 杜仲（盐水炒） 牛膝（酒拌蒸） 山药（炒） 
芡实（炒） 菟丝（制） 五味子锁陽（酒拌蒸） 肉苁蓉 破故（酒炒） 巴戟肉 胡芦巴（酒拌蒸） 川续断 覆盆子（酒拌蒸） 楮实子（酒拌蒸） 秋石 
陈皮（上各一斤） 川椒（去目，炒） 小茴香（炒） 沉香 青盐（各半斤）</p><p>上先须精制诸药为末，和匀一处，候鹿胶成就，和捣为丸，桐子大，焙干。用生黄绢作小袋五十条，每袋约盛一斤，悬置透风处，用尽一袋，又取一袋。陰湿天须用火烘一二次为妙。每服八、九十丸，空心临卧姜汤、盐汤、白汤任下，冬月温酒亦可。</p><p>（《青囊》）<strong>仙传斑龙丸：</strong>壮精神，除百病，养气血，补百损，老人虚人常服，延年益寿。</p><p>昔蜀中有道士酣歌酒肆曰∶尾闾不禁沧海竭，九转金丹都慢说，惟有斑龙顶上珠，能补玉堂关下血。真人仲源索方传世。</p><p>鹿角胶 鹿角霜 柏子仁 菟丝子（制） 熟地黄（各八两） 白茯苓 补骨脂（各四两）</p><p>上将胶先溶化，量入无灰酒打糊丸，桐子大。每服六、七十丸，空心淡盐汤或酒任下。</p><p>（《秘验》）<strong>斑龙二至百补丸：</strong>此药固本保元，生精养血，培复天真，大补虚损，益五内，除骨蒸，壮元陽，多子嗣，充血脉，强健筋骸，美颜色，增延寿算，聪明耳目，润泽髭须，真王道奇品之方，功难尽述也。</p><p>鹿角（五十两为则） 取新角连脑骨者佳，锯长二寸许，用米泔浸一宿，刷洗净，同后药入坛煮胶。</p><p>黄精（八两） 枸杞 怀熟地 菟丝子（淘洗净） 金樱子（去毛、子，各四两） 天门冬（去心）麦门冬（去心） 川牛膝 龙眼肉 楮实子（各二两）</p><p>以上十味，同角入金华好坛，层层放实，以新汲淡水入坛平肩，用蜜梭布四层包口，以新砖压之，置大锅中井字架上，以木甑盖好，重汤煮三日夜，毋得间断火候。傍用小锅烧滚水，不时添注坛内，并锅水勿使干涸。日足取起，滤去滓，将汁用罗底绢绞出，入净砂锅内，文火熬成膏，约一斤半，外炼蜜二斤，滴水成珠，搀入调和后药，杵合为丸。</p><p>鹿角霜（十两） 人参（五两） 黄 （蜜炙） 芡实（炒） 白茯苓 山药（炒） 山茱萸 生地黄（酒洗，饭上蒸过） 知母（盐水炒，各四两） 北五味子（一两）夏月加川黄柏四两，炒褐色。</p><p>以上十味为细末，用前膏和匀，木杵捣丸，桐子大。空心淡盐汤送下百余丸，随用煮熟莲肉或干枣数枚压之，俾纳丹田也。</p><p>（《正传》）<strong>鹿角胶丸：</strong>治血气亏损，两足痿弱，不能行动，久卧床祷者，神效。</p><p>鹿角胶（一斤） 鹿角霜 熟地（各半两） 当归（四两） 人参 牛膝 菟丝子（制） 白茯苓（各三两） 白术 杜仲（各二两） 虎胫骨（酥炙） 龟板（酥炙，各一两）</p><p>上为末，先将鹿角胶用无灰酒二钟溶化，加炼蜜捣丸，桐子大。每服百丸，空心盐姜汤下。</p><p><strong>鹿茸丸：</strong>治香港脚腿腕生疮，及陰虚下元痿弱，咳嗽等证。</p><p>鹿茸（酥炙，另捣成泥） 五味子 当归 熟地黄（各等分）酒糊和丸，桐子大。每服四、五十丸，温酒或盐汤任下。</p><p>（《集验》）<strong>鹿茸丸：</strong>治诸虚劳倦。补心肾，益气血。</p><p>鹿茸（酥炙） 熟地黄 当归 枸杞 枣仁（炒） 附子（制） 牛膝 远志（姜汁浸炒） 山药沉香 肉苁蓉（酒浸，各二两） 麝香（五分）炼蜜丸，桐子大。每服五十丸，盐汤下。</p><p>（《三因》）<strong>鹿茸丸：</strong>治失志伤肾，肾虚消渴，小便无度。</p><p>鹿茸（酥炙） 麦门冬 熟地黄 黄 （炙） 五味 肉苁蓉 鸡内金（酒炒） 山茱萸 破故纸（炒，各七钱） 茯苓 人参 牛膝（酒浸） 玄参 地骨皮（各半两）</p><p>上为末，炼蜜丸，桐子大。每服七、八十丸，米饮下。</p><p>（《本事》）<strong>麋茸丸：</strong>治肾虚腰痛，不能转侧。</p><p>麋茸（鹿茸亦可） 菟丝子（制，各一两） 舶茴香（五钱）</p><p>上为末，以羊肾二对，用酒煮烂，去膜，研如泥，和丸，桐子大，陰干。如太干，以酒糊佐之。每服三、五十丸，温酒或盐汤下。</p><p>（杨氏）<strong>还少丹：</strong>治脾肾虚寒，饮食少思，发热盗汗，遗精白浊，真气亏损，肌体瘦弱等证。</p><p>熟地黄（二两） 山药 山茱萸 杜仲（姜汤炒） 枸杞（二两） 牛膝（酒浸） 远志（姜汁浸炒）肉苁蓉（酒浸） 北五味 川续断 楮实子 舶茴香 菟丝子（制） 巴戟肉（余各一两）</p><p>上为细末，炼蜜丸，桐子大。每服五十丸，空心盐酒下。</p><p>（《局方》）<strong>无比山药丸：</strong>治诸虚损伤，肌肉消瘦，耳聋目暗。常服壮筋骨，益肾水，令人不老。</p><p>山药（二两） 菟丝子（三两，酒浸煮） 五味（拣净，六两） 肉苁蓉（四两，切片酒浸，焙） 杜仲（三两，酒炒） 牛膝（一两，酒浸蒸） 熟地 泽泻 山茱萸 茯苓 巴戟肉 赤石脂（各一两）</p><p>上为细末，炼蜜和丸，桐子大。每服三、五十丸，食前温酒或米饮下。</p><p><strong>还元丹：</strong>一名延年益寿不老丹。此药大补元气，服一月自觉异常，功效不可尽述。按，此方为陰虚血热者宜之，诸陽虚者不可用。</p><p>何首乌（半斤，用米泔水浸软，竹刀刮去皮，分四制。忌铁器，以砂锅、瓦器盛酒拌芝麻蒸一次，晒干；又用羊肉一斤切片拌蒸一次，晒干；再用酒拌蒸一次，黑豆拌蒸一次，各晒干）
 熟地 生地（酒浸焙，各三两） 天冬 麦冬（各末，一两） 人参（五钱） 地骨皮（童便浸晒）白茯苓（酒浸晒干取末，各一两）</p><p>上取乳汁六两，白蜜十两，同炼一器中，合前末为膏，瓷器取贮，勿令泄气。不拘时服一、二匙，沸汤嗽咽之。</p><p>（《经验》）<strong>养荣丸：</strong>治男妇气血两虚，精神短少，脾胃不足，形体羸瘦。</p><p>人参 白术（土炒） 当归 熟地黄 黄 芍药 山药（各一两） 远志（制） 生地黄 山茱萸（各半两） 白茯苓（二两） 陈皮（八钱）</p><p>上为细末，用鸭一只，取血入炼蜜和丸，桐子大。每服八、九十丸，食前淡盐汤送下，或酒亦可。</p><p><strong>三才丸：</strong></p><p>天门冬 熟地黄 人参（等分）</p><p>上为末，炼蜜丸服。</p><p><strong>七珍至宝丹：</strong>补血生精，泻火益水，强筋骨，黑须发，补益之功甚大。</p><p>何首乌（赤、白各半斤，酒浸软，竹刀刮去皮，同牛膝蒸） 
川牛膝（半斤，净，用黑豆三升，同何首乌层层拌铺甑内，蒸极熟，取出去豆，与何首乌共捣如泥） 白茯苓（一斤，用人乳五升煮干为度） 
赤茯苓（一斤，用牛乳五升煮干为度） 当归（四两，酒浸，焙干） 枸杞（四两） 破故（炒香） 
菟丝子（制，各半两）炼蜜为丸，鸡头子大。每服一丸，日进三服，空心温酒、午后姜汤、临卧盐汤送下。</p><p>（《百一》）<strong>补髓丹：</strong>治老人虚弱肾伤，腰痛不可屈伸。</p><p>杜仲（十两） 补骨脂（用芝麻五两同炒，以芝麻黑色无声为度，去麻不用，十两） 鹿茸（四两，燎去毛，酒浸炙）</p><p>上为末，用胡桃肉三十个，浸去皮，捣为膏，入面少许，煮糊为丸，桐子大。每服百丸，温酒、盐汤任下。</p><p><strong>枸杞子丸：</strong>治肾虚精滑，补精气。</p><p>甘州枸杞 黄精（九蒸九晒）</p><p>上二味等分，相和捣作饼子，焙干为末，炼蜜丸，桐子大。每服百余丸，空心温酒送下。</p><p>（《局方》）<strong>青娥丸：</strong>治肾虚腰痛，益精助陽，乌须壮脚力，妇人随证用引吞送，神效。</p><p>破故纸（四两，炒香） 杜仲净（八两，姜汤炒） 胡桃肉（十两）</p><p>上为末，用蒜四两，捣膏和丸，桐子大。每服三、五十丸，空心温酒送下。一法不用蒜，以酒糊为丸，或炼蜜为丸，服者更佳。按，此方可加巴戟肉、大茴香各四两为尤妙。或再加肉苁蓉亦可。</p><p>（《良方》）<strong>加味青娥丸：</strong>补诸虚不足，滋益陰陽，美容颜，健腰膝，止腰痛尤效。</p><p>破故（炒） 小茴（盐水炒） 胡芦巴（炒，各四两） 杜仲（三两，姜汁炒） 胡桃肉（二十五个）莲蕊（一两） 青盐（ ，五钱） 穿山甲（酥炙，三钱五分）</p><p>上为末，将胡桃肉捣烂，加酒煮面糊为丸，桐子大。每服三十丸，空心温酒下。</p><p><strong>十补丸：</strong>方在热阵。治肾脏虚冷等证。</p><p>（《保命》）<strong>煨肾丸：</strong>治肾肝虚损，骨痿不能起床，筋弱不能收持，及脾损谷不化，善益精缓中消谷。</p><p>杜仲（姜汤炒） 牛膝 萆 白蒺藜 防风 菟丝子（制） 胡芦巴 肉苁蓉（酒浸） 破故纸（酒炒，各等分） 官桂（减半）</p><p>上将猪腰子制如食法，捣烂加炼蜜和杵千余为丸，桐子大。每服五、七十丸，空心用温酒送下。治腰痛不起甚效。</p><p>（《局方》）<strong>煨肾散：</strong>治肾虚腰痛。</p><p>杜仲（姜汁炒） 花椒（炒出汁） 食盐（少许）</p><p>上为末，以猪腰子一枚，薄批作五、七片，以椒盐淹去腥水，掺杜仲末三钱在内，以薄荷包，外加湿纸二、三层，煨熟食之，酒下。</p><p><strong>安肾丸：</strong>方在热阵。治肾经积冷，下元衰弱。</p><p><strong>小安肾丸：</strong>方在热阵。治肾气虚寒，多溺，腰膝沉重。</p><p><strong>石刻安肾丸：</strong>方在热阵。治真气虚惫，梦遗便数，脚膝软弱。</p><p><strong>红铅丸：</strong>一名一气丹。一名人精妙合丸。</p><p>紫河车（用头产壮盛男胎者一具，以银针挑去紫血，米泔水洗净，用酒、醋炖烂焙干）人乳（以瓷罐盛晒干者四两。或以茯苓末一两收晒至五两者亦可） 
秋石（以童男女小便炼成者，四两） 
红铅（亦名先天梅子，五钱，此室女初次经血。扣算女子年岁，凡五千四十八日，即女子天癸将至之日，须预备锡船候取，以茯苓未收渗晒干；或以丝绵渗取，用乌梅煎汤洗下，去水晒干亦可）</p><p>上为细末，炼蜜为丸，每丸重七厘。此药俗传云以人补人，得先天之气，神妙不可尽述，每丸价一两。</p><p><strong>打老儿丸：</strong></p><p>熟地 山药（炒，各五两） 牛膝（酒洗） 巴戟（枸杞汤洗，炒） 楮实子（去浮者） 枸杞石菖蒲 远志肉（甘草汤制） 白茯苓（去筋） 杜仲（盐水炒） 北五味（蜜水拌蒸一二时，捣饼焙干） 山茱萸（上各四两） 小茴香 续断（各三两） 肉苁容（切片酥炒，五两）</p><p>上为末，炼蜜丸，桐子大。每服五、六十丸，空心、午前、临睡，或酒或盐汤下百余丸。</p><p><strong>肉苁蓉丸：</strong>治肾虚耳聋。</p><p>肉苁蓉（酒浸，焙） 菟丝子（酒浸煮，研） 山茱萸 白茯苓 熟地黄 人参 官桂 防风芍药 黄 （各五钱） 附子（炮） 羌活 泽泻（各二钱半） 羊肾（一对薄切，去筋膜，炙干）炼蜜丸，桐子大。每服三、五十丸，空心温酒下。</p><p><strong>四味肉苁蓉丸：</strong>方在固阵。治小便不禁。</p><p><strong>黄 丸：</strong>治虚风羸瘦，心神虚烦，筋脉拘挛，疼痛少睡。</p><p>黄 （炙） 人参 熟地黄 白茯苓 薏苡仁 山茱萸（各一两） 枣仁 羌活（去芦） 当归羚羊角屑 枸杞子 桂心（各七钱半） 防风 远志（各半两）</p><p>上为细末，炼蜜和丸，梧子大。每服七、八十丸，温酒下，不拘时。</p><p><strong>二丹丸：</strong>治风邪健忘，和血养神定志，内安心神，外华腠理。</p><p>丹参 天门冬 熟地黄（各一两半） 麦门冬 白茯苓 甘草（各一两） 人参 丹皮 远志（各半两）</p><p>上为细末，炼蜜和丸，桐子大，以朱砂半两为衣。每服五、七十丸，加至百丸，空心煎愈风汤送下。</p><p>（《海藏》）<strong>益血丹：</strong>治大便燥，久虚亡血。</p><p>当归（酒浸，焙） 熟地黄（等分）</p><p>上为末，炼蜜丸，弹子大。细嚼酒下一丸。</p><p>（《集要》）<strong>四神丸：</strong>治禀赋虚弱，小便频数不禁。</p><p>五味子 菟丝饼（各四两） 熟地黄（六两） 肉苁蓉（一斤，去甲）</p><p>上为末，酒煮山药糊丸，桐子大。每服五十丸，空心盐汤下。</p><p>（《局方》）<strong>虎骨四斤丸：</strong></p><p>宣州木瓜（去穣） 天麻（去芦） 肉苁蓉（洗净） 牛膝（焙干，各一斤） 附子（炮去皮脐，二两） 虎骨（酥炙，一两）</p><p>上先将前四味用无灰酒五升浸，春秋五日，夏三日，冬十日，取出焙干，入附子、虎骨，共为末，用前浸药酒打面糊丸，梧子大。每服五十丸，食前盐汤送下。</p><p><strong>加味四斤丸：</strong>治肝肾二经气血不足，足膝酸痛，步履不随，如受风寒湿毒以致香港脚者，最宜服之。</p><p>虎胫骨（一两，酥炙） 乳香（另研） 没药（另研，各五钱） 川乌（炮去皮，一两） 肉苁蓉 牛膝（各一两半） 天麻（一两） 木瓜（一斤，去穣，蒸）</p><p>上各为末，先将木瓜、苁蓉捣膏，加酒糊和杵丸，桐子大。每服七、八十丸，空心温酒或盐汤任下。</p><p>（《三因》）<strong>加味四斤丸：</strong>治肾虚肺热，热婬于内，致筋骨痿弱，不能收持。</p><p>肉苁蓉（酒洗） 牛膝（酒洗） 天麻 木瓜 鹿茸（酥炙） 熟地黄 五味（酒浸） 菟丝子（酒煮，等分）</p><p>上为末，炼蜜丸，桐子大。每服五十丸，食前温酒或米饮送下。刘宗浓曰∶按此方云∶热婬于内，而用温补，何也？然陰血衰弱，血不养筋，筋缓不能自收持。今陽燥热婬于内，故用此以养陽滋陰，陰实则水升火降矣。</p><p><strong>金刚丸：</strong>治肾损骨痿不能起床，宜此益精。</p><p>萆 杜仲（姜汁炒） 肉苁蓉（酒洗） 菟丝子（制）</p><p>上用酒煮猪腰子捣丸，桐子大。每服五、七十丸，空心温酒送下。</p><p><strong>人参膏：</strong></p><p>用人参十两，细切，以活水二十盏浸透，入银石器内，桑柴火缓缓煎取十盏，滤汁，再以水十盏，煎渣取汁五盏，并入前汁，合煎成膏，瓷瓶收贮。随证作汤使调服。丹溪云∶多欲之人肾气衰惫，咳嗽不止，用生姜橘皮煎汤，化膏服之。浦江郑兄，五月患痢，又犯房室，忽发昏运，不知人事，手撒目暗，自汗如雨，喉中痰鸣，声如拽锯，小便遗失，脉大无伦，此陰亏陽绝之证也。予令急煎大料人参膏，仍与灸气海十八壮，右手能动。再二壮，唇口微动。遂与膏服一盏半，夜后服三盏，眼能动。尽三斤，方能言而索粥，尽五斤而痢止，至十斤而全安。若作风治则误矣。一人背疽，服内托十宣药已，多脓出，作呕，发热，六脉沉数有力，此溃疡所忌也。遂用大料人参膏，入竹沥饮之，参尽十六斤，竹伐百余竿而安。后经旬余，值大风拔木，疮复起有脓，中有红线一道，过肩胛抵右肋。予曰∶急作参膏，以芎归橘皮作汤，入竹沥、姜汁饮之，尽三斤而疮溃，调理乃安。若痈疽溃后，气血俱虚，呕逆不食，变证不一者，以参
 归术等分，煎膏服之最妙。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233887.html' class='pagedaohang'>【上一篇】<i>:卷之五十四书集·古方八阵·和阵</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233885.html' class='pagedaohang'>【下一篇】<i>：卷之五十二图集·古方八阵·古方总目（附古方条序）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>