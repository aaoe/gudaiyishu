<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之三十三贯集·杂证谟·疝气</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之三十三贯集·杂证谟·疝气</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234201.html' class='pagedaohang'>【上一篇】<i>:卷之三十三贯集·杂证谟·脱肛</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234199.html' class='pagedaohang'>【下一篇】<i>：卷之三十二贯集·杂证谟·阳痿</i></a></span>
</ul>
<div class="articleContent" id="articleContent"> <h1>疝气</h1><p><strong>经义</strong></p><p>《骨空论》曰∶任脉为病，男子内结七疝，女子带下瘕聚。督脉生病，从少腹上冲心而痛，不得前后，为冲疝。</p><p>《长刺节论》曰∶病在少腹，腹痛不得大小便，病名曰疝，得之寒，刺少腹两股间，刺腰髁骨间，刺而多之，尽炅病已。</p><p>《经脉篇》曰∶足厥陰肝病，丈夫 疝，妇人少腹肿。肝所生病，为飧泄、狐疝。足厥陰之别，循胫上睾，结于茎，其气逆则睾肿卒疝，实则挺长，虚则暴痒，取之所别也。</p><p>《缪刺论》曰∶邪客于足厥陰之络，令人卒疝暴痛，刺足大指爪甲上，与肉交者各一，左取右，右取左。</p><p>《脉解篇》曰∶厥陰所谓疝，妇人少腹肿也。陰亦盛而脉胀不通，故曰 隆疝也。</p><p>《陰陽别论》曰∶三陽为病，发寒热，其传为 疝。</p><p>《经筋篇》曰∶足陽明之筋，病 疝，腹筋急。足太陰之筋，病陰器纽痛，下引脐两胁痛。足厥陰之筋，病陰器不用，伤于内则不起，伤于寒则陰缩入，伤于热则纵挺不收。</p><p>《邪气脏腑病形篇》曰∶小肠病者，小腹痛，腰脊控睾而痛，时窘之后。</p><p>《四时气篇》曰∶小腹控睾，引腰脊，上冲心，邪在小肠者，连睾系，属于脊，贯肝肺，络心系。气盛则厥逆，上冲肠胃，熏肝，散于肓，结于脐。</p><p>《玉机真藏论》曰∶是故风者，百病之长也。弗治，脾传之肾，病名曰疝瘕。少腹冤热而痛，出白，一名曰蛊。</p><p>《本藏篇》曰∶肾下则腰尻痛，不可以俯仰，为狐疝。</p><p>《平人气象论》曰∶寸口脉沉而弱，曰寒热及疝瘕少腹痛。脉急者，疝瘕少腹痛。</p><p>《脉要精微论》曰∶诊得心脉而急，病名心疝，少腹当有形也。</p><p>《邪气脏腑病形篇》曰∶心脉微滑为心疝引脐，小腹鸣。肝脉滑甚为 疝。脾脉微大为疝气，滑甚为 癃，涩甚为肠 ；微涩为内 ，多下脓血。肾脉滑甚为癃 。</p><p>《大奇论》曰∶肾脉大急沉，肝脉大急沉，皆为疝。心脉搏滑急为心疝。肺脉沉搏为肺疝。三陽急为瘕，三陰急为疝。</p><p>《五脏生成篇》曰∶青脉之至也，长而左右弹，有积气在心下支 ，名曰肝痹，得之寒湿，与疝同法。黄脉之至也，大而虚，有积气在腹中，有厥气，名曰厥疝，女子同法。</p><p>《四时刺逆从论》曰∶厥陰滑则病狐疝风。少陰滑则病肺风疝。太陰滑则病脾风疝。陽明滑则病心风疝。太陽滑则病肾风疝。少陽滑则病肝风疝。</p><p>《至真要大论》曰∶陽明司天，丈夫 疝，妇人少腹痛。陽明之胜，外发 疝。太陽在泉，民病少腹控睾，引腰脊，上冲心痛。太陽之复，少腹控睾，引腰脊，上冲心。太陰在泉，主胜，甚则为疝。</p><p><strong>论证（共三条）</strong></p><p>疝气病者，凡小腹睾丸为肿为痛，止作无时者，皆是也。但疝证不一，如《内经》所谓狐疝者，以其出入不常也。有言 疝者，以其顽肿不仁也。有冲疝者，以其自少腹上冲而痛也。有厥疝者，以结气在陰而气逆为疝也。有疝瘕者，以少腹冤热而痛出白，一名曰蛊也。</p><p>有六经风疝者，如《四时刺逆从论》所言者是也。有小肠疝者，如《邪气脏腑病形篇》所言者是也。凡此七者，总皆疝之为义。然疝之为病，不独男子有之，而妇人亦有之，经曰∶有积气在腹中，有厥气，名曰厥疝，女子同法。又曰∶厥陰所谓
 
疝，妇人少腹肿也。至若冲疝、瘕之属，亦皆男妇之所同病者。然惟睾丸之病，独在男子，而他则均当详察也。观张子和曰∶夫遗溺、闭癃、陰痿、脬痹、精滑、白婬，皆男子之病也。若血涸不月，月罢腰膝上热，足
 
，嗌干，癃闭，少腹有块，或定或移，前陰突出，后陰痔核，皆女子之疝也，但女子不谓之疝，而谓之瘕。若年少而得之，不计男子妇人，皆无子。此说诚非谬也。然今人但言男子之疝，而全不知妇人之疝，殊失之矣。</p><p>疝气所属，本非一经。如《内经》所云∶任脉为病，男子内结七疝，女子带下瘕聚。督脉生病，从少腹上冲心而痛，不得前后，为冲疝。又曰∶脾传之肾，病名曰疝瘕。又曰∶三陽为病，发寒热，其传为
 
疝。又曰∶邪在小肠者，连睾系，属于脊。又曰∶邪客于足厥陰之络，令人卒疝暴痛。又如心肝脾肺肾五疝之脉，各有所辩，此《素问》言诸经之疝也。又经筋等篇言足陽明之筋，病
 
疝腹筋急；足太陰之筋，病陰器纽痛，下引脐，两胁痛；足厥陰之筋，病陰器不用等义，此《灵枢》言诸经之疝也。自张子和云疝有七，前人论者甚多，其非《灵枢》《素问》《铜人》之言，予皆不取；乃引《灵枢》之论曰∶足厥陰之筋，聚于陰器。故陽明与太陰之筋，皆会于陰器。惟厥陰主筋，故为疝者，必本之厥陰。</p><p>此子和之意，以疝为筋病，而筋主于肝，故谓疝必厥陰，似亦有理，而实则不然。观《内经》诸论之如前者，谓非《灵》《素》之言，而子和皆不可取乎？且筋虽主于厥陰，然散见诸经，即为诸经之筋矣。若病在诸经，固可因筋而废经乎？矧如《厥论》曰∶前陰者，宗筋之所聚，太陰陽明之合也。又《痿论》曰∶陰陽总宗筋之会，会于气街，而陽明为之长。此亦可以不取乎？然则小腹前陰之经，则厥陰、少陰、太陰、陽明、少陽、太陽，以至冲、任、督脉皆有所涉。今考《铜人经》治疝之法，则诸经皆有俞穴，若谓止属厥陰，则诸经皆可废矣。即子和亦历指诸经之穴，谓诸穴虽亦治疝，然终非受疝之地，此说何也？自后丹溪遂因子和之言，谓经有七疝，寒、水、筋、血、气、狐、
 
也，专主肝经，与肾经无相干。再至戴原礼，又因丹溪之说，云疝本属厥陰之一经，余尝见俗说小肠、膀胱下部气者，皆妄言也。呜呼！此等议论，皆后学逞亿之见，果堪信乎？果堪法乎？医失真传，类多如此，故非《灵》《素》《铜人》之言，余诚不敢取也。今录《铜人》治疝穴法，条列后章，以便后人用证。</p><p>疝气之病，有寒证，亦有热证，然必因先受寒湿，或犯生冷，以致邪聚陰分，此其肇端之始，则未有不因寒湿而致然者。及其病郁既久，则郁而成热者有之；或以陽脏之人，火因邪聚，而湿热相资者亦有之，故在《内经》言疝，则寒热皆有所论。如曰∶病在少腹，腹痛，不得大小便，病名曰疝，得之寒。曰∶陰亦盛而脉胀不通，故曰
 
癃疝也。曰∶肝痹得之寒湿，与疝同法。曰∶太陽、太陰、陽明之胜复，皆有疝气，是皆言疝之寒也。又如曰∶脾风传肾，名曰疝瘕，少腹冤热而痛，出白，一名曰蛊。曰∶足厥陰之筋，病陰器不用，伤于寒则陰缩入，伤于热则纵挺不收，是皆言疝之热也。此《内经》之言寒言热，未尝偏废者如此。</p><p>观丹溪曰∶自《素问》而下，皆以为寒，盖寒主收引，经络得寒则引而不行，所以作痛者。然亦有踢冰、涉水，终身不病此者，无热在内故也。大抵此证始于湿热在经，郁而至久，又得寒气外来，不得疏散，所以作痛，若只作寒论，恐未为备。此丹溪之论如此，故其治多从火而借用山栀、黄柏之属，余则不能无言也。观《内经》之言疝者如前，原非只作寒论，第言寒者较多于热，亦自疝家之正理，不可易也。矧疝以寒邪入经，所以为痛，及其久也。方为郁热，使其始不受寒，何由致疝，此寒为本而热为标也。若谓始于湿热在经，又得邪气外来，所以作痛，则反以热为本，而寒为标矣，岂其然乎？至若踢冰、涉水，终身不痛者，此虽有贵贱之分，久暂之异，然必以陽气内实，而寒不能犯者有之。若谓无热在内，故寒自不入，又岂其然乎？此致病之因，有不得不辩也。是以《内经》之论，凡至切至当者，胡可弗遵，后世之谈，其多凿多偏者，安庸尽信？再若治此之法，固不可必其为寒，又不可必其为热。但治初受之邪，必当以温经散寒，行气除湿为主。切不可早用寒凉，致留邪气，则遗害非浅。及其久也，则有始终以寒者，有因寒郁热者，有元陽受伤而虚陷日甚者，但当察其形气病气，因病制方。若果有热证热脉显然外见者，方可治以寒凉。如无热证可据，而执云大抵疝由湿热，则无者生之，有者甚之矣。此习俗之通弊，有不可不鉴也。</p><p><strong>论治（共十一条）</strong></p><p>凡治疝之法，当察所由，此虽以受寒受湿，因而成疝，然或以色欲，或以劳损，或以郁怒，或以饮食酒湿之后，不知戒慎，致受寒邪，则以陰求陰，流结于冲任血气之海，而下归陰分，遂成诸疝。故其为病，则有遇寒而发者，有郁久成热，遇热而发者。有郁则气逆，遇郁怒而发者。有湿因寒滞，遇湿而发者。有疲极则伤筋，遇劳苦而发者，有虚邪在少陰、厥陰，遇色欲而发者。有饮食之湿在陽明、太陰，遇酒酪而发者。至其久也，则正气陷而不举，邪气留而不去，而为
 、为木，难于愈矣。故治此者，必当因其所因，辩而治之，则无不随手可愈。若茫然混然，徒执一偏之见，而至老不寤者，即与之谈，终无益也。</p><p>治疝必先治气，故病名亦曰疝气，非无谓也。盖寒有寒气，热有热气，湿有湿气，逆有逆气，气在陽分则有气中之气，气在陰分则有血中之气。凡气实者，必须破气；气虚者，必须补气。故治疝者，必于诸证之中，俱当兼用气药。</p><p>疝之暴痛或痛甚者，必以气逆，宜先用荔香散。气实多滞者，宜《宝鉴》川楝散，或天台乌药散。非有实邪而寒胜者，宜暖肝煎主之。</p><p>寒疝最能作痛，多因触冒寒邪，或犯生冷所致。凡喜暖畏寒，脉弦细，鼻尖手足多冷，大小便无热之类，皆是也。寒微者，宜荔香散、暖肝煎、肾气丸、神应散、丁香楝实丸之类主之。寒甚者，宜《医林》四神丸、百一选方、十补丸、胡芦巴丸、沉香桂附丸之类主之。一法以五积散加盐炒吴茱萸、小茴香各一钱，姜五片，葱白五寸，同煎，空心热服，大治气痛不可忍。</p><p>热疝大能作痛，凡火邪聚于陰分而为痛者，必有热证热脉，或大便秘结，或小水热闭不通，或为胀为满而烦热喜冷者是也。宜大厘清饮，或茵陈饮加茴香、川楝子之类。或以加味通心饮、葵子汤之类主之。又有肾本不虚，而肝经湿热火旺，茎中作痛，筋急缩，或痛，或痒，或肿，或挺纵不收，白物如精，随溺而下者，此筋疝也，宜龙胆泻肝汤主之。</p><p>湿疝多为重坠胀满，然亦有痛者，宜以前寒热证参而治之。有不痛而久坠不愈者，是即 疝之属，单宜治湿理气。以加味五苓散，或《局方》守效丸，或苍术散，或三层茴香丸之属主之。一云凡治 疝，非断房事、浓味，不能取效。</p><p>疝病遇酒而发者，多因湿热，当先去其湿。湿而热者，大厘清饮加茴香、川楝之属。湿兼寒者，宜加味五苓散主之，或以葛花解酲汤加减用之。</p><p>血结少腹间者，是为血疝，但察其非气、非食，小腹硬而有形，大便秘结而黑，小水利者，必血积血疝之属。宜桃仁膏，或桃仁煎，或玉烛散之类下之。</p><p>疝遇色欲而发者，是必陰虚之属。若陰虚兼动相火者，宜以六味地黄汤加黄柏、知母、山栀、茴香、川楝之类主之。若陰虚无火，或兼寒痛精虚者，宜理陰煎，或八味地黄汤加茴香、枸杞之类，或用暖肝煎主之。</p><p>疝久者必多虚证，或以元气本虚而偶患者，亦有虚证，或不耐劳苦而微劳即发者，亦有虚证，当以脉证辩之。凡治虚疝，当察其虚在陰分，或在陽分。陰虚者，轻则暖肝煎、八味地黄汤。甚则理陰煎、补陰益气煎之类，酌而用之。陽虚者，宜温胃饮、归脾汤、补中益气汤之类主之。若陽虚至甚者，必用桂、附、椒、姜，或以六味回陽饮之类主之。若虚中挟滞者，宜以前法为主，而加以疏导之药。如川楝、茴香、枳实、山楂、栀子之属，酌其宜而佐用之。</p><p>疝有邪实当下者，详后条张子和论中。</p><p><strong>述古（共八条）</strong></p><p>《巢氏病源》曰∶诸疝者，陰气积于内，复为寒气所加，使营卫不调，气血虚弱，故风冷入其腹内而成疝也。疝者，痛也。或小腹痛，不得大小便；或手足厥冷，绕脐痛，自汗；或冷气逆上抢心腹，令心痛；或里急而腹痛，此诸候非一，故云诸疝也。</p><p>许学士云∶大抵此疾虽因虚得之，不可以虚而骤补。经云∶邪之所凑，其气必虚，留而不去，其病则实。故必先涤所蓄之热，然后补之。是以诸方多借巴豆气者，盖谓此也。</p><p>刘宗浓云∶谨按疝证虽始为因虚而得，必邪实迫痛而未下者，故当先泻而后补也。至有虚甚迫痛，上为呕逆，或下有遗精者，此邪实正虚之甚矣，此欲不补可乎？但恐补之则无益，泻之则气转陷，幸而获生者，鲜矣。</p><p>陈无择曰∶经云七疝、诸疝等义，更不见名状，但有寒疝、 
疝、狐疝而已。唯《大奇论》列五脏脉为五疝者如前。大抵血因寒泣则为瘕，气因寒聚则为疝。但五脏脉理不同，不可不辩。且肾脉本沉，心脉本滑，受寒则急，于理乃是。肝脉本弦，肺脉本涩，并谓之沉，未为了义。又脾不出本脉，但云急为疝，亦文义之缺也。凡云急者，紧也，紧为寒，亦可类推。且贼风入腹亦为疝，冒暑履湿皆能为疝，当随四气改易急字，风则浮弦，暑则洪数，湿则缓细，于理始明。要知疝虽兼脏气，皆外所因也，寒泣、风散、暑郁、湿着、绞刺击搏，无有定处，仓卒之际，痛不堪忍，世人称为横弦、竖弦、膀胱小肠气、贼风入腹等，名义不同，证状则一。</p><p>张子和曰∶《内经》曰∶木郁则达之。达谓吐也，令条达其气也。肝之积，本当吐者，然观其病之上下，以顺为贵。仲景所谓上宜吐，下宜泻者，此也。敢列七疝图于下，以示后之君子，庶几有所凭借者焉。</p><p>寒疝∶其状囊冷，结硬如石，陰茎不举，或控睾丸而痛。得于坐卧湿地，或寒月涉水，或冒雨雪，或坐卧砖石，或风冷处使内过劳，宜以温剂下之，久而无子。</p><p>水疝∶其状肾囊肿痛，陰汗时出，或囊肿而状如水晶，或囊痒而搔出黄水，或少腹中按之作水声。得于饮水、醉酒，使内过劳，汗出而遇风寒湿之气，聚于囊中，故水多，令人为卒疝，宜以逐水之剂下之。有漏针去水者，人多不得其法。</p><p>筋疝∶其状陰茎肿胀，或溃，或脓，或痛而里急筋缩，或茎中痛，痛极则痒，或挺纵不收，或白物如精，随溲而下。久而得于房室劳伤，及邪术所使，宜以降心之剂下之。</p><p>血疝∶其状如黄瓜，在少腹两旁，横骨两端约中，俗云便痈。得于重感春夏大燠，劳动使内，气血流溢，渗入脬囊，留而不去，结成痈肿，肿少血多。宜以和血之剂下之。</p><p>气疝∶其状上连肾区，下及陰囊，或因号哭忿怒，则气郁之而胀，怒哭号罢，则气散者，是也。有一治法∶以针出气而愈者；然针有得失，宜以散气之药下之。或小儿亦有此疾，俗曰偏气。得于父已年老，或年少多病，陰痿精怯，强力入房，因而有子，胎中病也。此疝不治，惟筑宾一穴灸之。</p><p>狐疝∶其状如瓦，卧则入小腹，行立则出小腹入囊中。狐，昼则出穴而溺，夜则入穴而不溺，此疝出入上下往来，正与狐相类也。亦与气疝大同小异，今人带钩钤是也。宜以逐气流经之药下之。</p><p>疝∶其状陰囊肿缒，如升如斗，不痒不痛者是也。得之地气卑湿所生，故江淮之间，湫塘之处，多感此疾。宜以去湿之药下之。女子陰户突出，虽以此类，乃热则不禁固也，不可便谓虚寒而涩之，燥之、补之。本名曰瘕，宜以苦下之，以苦坚之。王太仆曰∶陽气下坠，陰气上争，上争则寒多，下坠则筋缓，故睾垂纵缓，因作
 疝也。以上七疝，下去其病之后，可调则调，可补则补，各量病势，勿拘俗法。经所谓陰盛而腹胀不通者， 癃疝也。不可不下。</p><p>刘宗浓曰∶按子和所论，病本经络之原，至为详尽，但七疝名固不同，治法当异，然俱用攻下之法，愚切疑焉。虽钱仲陽亦曰∶肝为相火，有泻无补；丹溪有曰∶肝只是有余，肾只是不足。夫厥陰一经受疝，宜通勿塞固宜，亦当视其浅深而行之可也。况有邪气客于膀胱、小肠之经者；若干于少陰肾经，则宜通勿塞之法，可例用乎？愚谓子和七疝之治，虽各有不同，然无非用下，则不能无偏。故刘宗浓、徐用诚皆疑而议之，亦谓其太过耳。非谓尽不可用也。再观丹溪之法，则曰治疝大不宜下，是又相左之甚矣。余因考子和治按，如治蔡参军，因坐湿地，疝痛不堪，用导水丸下之而愈。又治一人因疟渴，过饮浆水病疝，医进姜附，为燥热所壅，以致陰囊重坠，大如升斗，乃先以导水丸，后用猪肤散，大下之而愈。又治一夫病卒疝，赤肿大痛，数日不止，诸药如石投水，遂以导水丸，次以通经散，大下之而愈。若此类者，岂皆不可下乎？故但宜酌其虚实缓急，如或为邪热所闭，或以少年暴疾，或以肿硬赤痛之极者，则如导水丸、三花神
 丸、禹功散之类，皆所当用。盖邪盛而急，势不可当，有非行气利水等剂所能及者，则不得不攻，此子和之法。亦自有必不可废者，是不可不察也。</p><p>《辩疑录》云∶治疝者，每用五苓散内加行气之药，获效者多。按药性，猪苓、泽泻分理陰陽，以和心与小肠之气，白术调脾，并利脐腰间湿及死血，茯苓淡利膀胱水，桂能伐肝邪，茴香善治小肠之气，金铃子、橘核去膀胱之气，槟榔下气，少加木通以导引小肠之邪，屡用屡验。</p><p><strong>诸经治疝灸法</strong></p><p>足陽明经∶气冲、归来、水道、陰市、大巨、陷谷。</p><p>足太陰经∶冲门、府舍、陰陵泉、三陰交。</p><p>足太陽经∶肝俞、次 、合陽、承山、金门。</p><p>足少陰经∶肓俞、四满、陰谷、筑宾（治小儿胎病）、交信、太溪、照海、然谷。</p><p>足厥陰经∶急脉、曲泉、中都、蠡沟、中封、太冲、行间、大敦。</p><p>足少陽经∶五枢、肩井、丘墟。</p><p>督脉∶命门、长强。</p><p>任脉∶曲骨、中极、关元、石门、气海、陰交。</p><p>一法∶于关元两旁相去各三寸青脉上，灸七壮即愈。左灸左，右灸右，用验。</p><p>一法∶令病者合口，以草横量两口角为一折，照此再加二折，共为三折，屈成三角如△样，将上角安脐中心，两角安脐下两旁，当下两角处是穴，左患灸右，右患灸左，左右俱患，即两灸之。艾柱如麦粒，灸十四壮或二十一壮即安。</p><p>阑门穴 在陰茎根两旁各开三寸是穴，针一寸半，灸七壮，治木肾偏坠。按∶此即奇俞中泉陰穴。《千金翼》云∶在横骨旁三寸，治 卵偏大，灸百壮，三报之。</p><p>外陵穴 在脐左右各开一寸半，灸疝立效，永不再发，屡用屡验。</p><p>风市穴 在膝上七寸外侧两筋间。又取法∶令正身平立，直垂两手着腿，当中指尽处陷中是也。针五分，灸七壮。《千金》云∶灸百壮，重者，五六百壮。治疝气，外肾肿，小肠气痛，腹内虚鸣，此风痹疼痛之要穴。</p><p><strong>熨治法</strong></p><p>严氏云∶用食盐半斤，炒极热，以故帛包熨痛处。</p><p>一法、用泥葱白一握，置脐中，上用熨斗熨之。或上置艾灼之，妙。或以葱白为一束，去须、叶，切为寸浓葱饼，烘热置脐上，仍以熨斗熨之，尤便而妙。</p><p><strong>疝气论列方</strong></p><p>荔香散（新因二八） 川楝散（和三二六） 加味通心饮（寒三三） 暖肝煎（新热十五） 理陰煎（新热三） 龙胆泻肝汤（寒六三） 
六味丸（补百二十） 八味丸（补一二一） 葛花解酲汤（和一二四） 温胃饮（新热五） 肾气丸（热一七七） 归脾汤（补三二） 加味五苓散（和一八四） 
玉烛散（攻二四） 五积散（散三九） 丁香楝实丸（热一七九） 苍术散（和三二八） 葵子汤（寒一二四） 天台乌药散（和三二九） 桃仁煎（攻三九） 
桃仁膏（和三百三十） 茵陈饮（新寒八） 《百选》十补丸（热一七四） 神应散（热一七五） 守效丸（和三三一） 《医林》四神丸（热一五三） 
神佑丸（攻四八） 禹功散（攻四一） 三层茴香丸（热一八一） 导水丸（攻七一） 胡芦巴丸（热一七八） 六味回陽饮（新热二） 大厘清饮（新寒五） 
沉香桂附丸（热百十一） 补中益气汤（补三十） 补陰益气煎（新补十六）</p><p><strong>论外备用方</strong></p><p>荔核散（和三二七 气疝） 祛痛散（和七一 气逆） 木香导气丸（因二七六） 降椒酒（和二三八 风湿） 苦楝丸（热百八十 奔豚） 
加减柴苓汤（和一九三 湿疝寒热） 蟠葱散（热百十 寒滞） 羊肉汤（热一七六 寒疝） 疝气神方（因二七二 二七四） 去铃丸（因二七七） 
夺命丹（热一八二 陰寒） 当归羊肉汤（热一七六 寒疝） 川楝丸（因二七五 寒滞）固元丹（固三一 虚寒） 湿疝陰丸作痛（因二七九）</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234201.html' class='pagedaohang'>【上一篇】<i>:卷之三十三贯集·杂证谟·脱肛</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234199.html' class='pagedaohang'>【下一篇】<i>：卷之三十二贯集·杂证谟·阳痿</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>