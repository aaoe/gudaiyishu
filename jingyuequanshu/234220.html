<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之二十五心集·杂证谟·腰痛</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之二十五心集·杂证谟·腰痛</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/jingyuequanshu/234221.html' class='pagedaohang'>【上一篇】<i>:卷之二十六必集·杂证谟·头痛</i></a></span><span class="tomenu"><a href="https://aaoe.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/jingyuequanshu/234219.html' class='pagedaohang'>【下一篇】<i>：卷之二十五心集·杂证谟·胁痛</i></a></span>
</ul>
<div class="articleContent" id="articleContent"> <h1>腰痛</h1><p><strong>经义</strong></p><p>《脉要精微论》曰∶腰者肾之府，转摇不能，肾将惫矣。肾脉搏坚而长，其色黄而赤者，当病折腰。</p><p>《邪气脏腑病形篇》曰∶肾脉缓甚为折脊。</p><p>《五癃津液别篇》曰∶五谷之精液和合而为膏者，内渗入于骨空，补益脑髓，而下流于陰股。陰陽不和，则使液溢而下流于陰，髓液皆减而下，下过度则虚，虚故腰背痛而胫酸。</p><p>《本神篇》曰∶肾盛怒而不止则伤志，志伤则喜忘其前言，腰脊不可以俯仰屈伸。</p><p>《经脉篇》曰∶足少陰之别，名曰大钟，当踝后绕跟，别走太陽。实则闭癃，虚则腰痛，取之所别也。膀胱足太陽也，是动则病冲头痛，目似脱，项如拔，脊痛腰似折。肝足厥陰也，是动则病腰痛不可以俯仰。</p><p>《脉解篇》曰∶太陽所谓肿腰 痛者，正月太陽寅，寅太陽也，正月陽气出在上而陰气盛，陽未得自次也，故肿腰 痛也。少陰所谓腰痛者，少陰者肾也，十月万物陽气皆伤，故腰痛也。厥陰所谓腰脊痛不可以俯仰者，三月一振荣华，万物一俯而不仰也。</p><p>《骨空论》曰∶督脉为病，脊强反折。腰痛不可以转摇，急引陰卵，刺八 与痛上，八在腰尻分间。</p><p>《刺腰痛篇》曰∶足太陽脉令人腰痛。以下共十七证，各有刺法，具详本篇。</p><p>《杂病篇》曰∶腰痛，痛上寒，取足太陽陽明；痛上热，取足厥陰；不可以俯仰，取足少陽。</p><p>《终始篇》曰∶刺诸痛者，其脉皆实。故曰∶从腰以上者，手太陰陽明皆主之；从腰以下者，足太陰陽明皆主之。病在上者下取之，病在下者高取之，病在头者取之足，病在腰者取之 。病痛者陰也，痛而以手按之不得者陰也，深刺之。病在上者陽也，病在下者陰也。痒者陽也，浅刺之。</p><p>《热论篇》曰∶伤寒一日，巨陽受之，故头项痛，腰脊强。</p><p>《刺疟篇》曰∶足太陽之疟，令人腰痛。足厥陰之疟，令人腰痛。肾疟者，令人洒洒然腰脊痛。先腰脊痛者，先刺 中出血。</p><p><strong>论证（共三条）</strong></p><p>腰痛证，旧有五辩∶一曰陽虚不足，少陰肾衰。二曰风痹、风寒、湿着腰痛。三曰劳役伤肾。四曰坠堕损伤。五曰寝卧湿地。虽其大约如此，然而犹未悉也。盖此证有表里虚实寒热之异，知斯六者庶乎尽矣，而治之亦无难也。</p><p>腰痛证，凡悠悠戚戚，屡发不已者，肾之虚也。遇陰雨或久坐，痛而重者，湿也。</p><p>遇诸寒而痛，或喜暖而恶寒者，寒也。遇诸热而痛，及喜寒而恶热者，热也。郁怒而痛者，气之滞也。忧愁思虑而痛者，气之虚也。劳动即痛者，肝肾之衰也。当辩其所因而治之。</p><p>腰为肾之府，肾与膀胱为表里，故在经则属太陽，在脏则属肾气，而又为冲任督带之要会。所以凡病腰痛者，多由真陰之不足，最宜以培补肾气为主。其有实邪而为腰痛者，亦不过十中之二三耳。</p><p><strong>论治（共七条）</strong></p><p>一、腰痛之虚证，十居八九，但察其既无表邪，又无湿热，而或以年衰，或以劳苦，或以酒色斫丧，或七情忧郁所致者，则悉属真陰虚证。凡虚证之候，形色必清白而或见黎黑，脉息必和缓而或见细微，或以行立不支而卧息少可，或以疲倦无力而劳动益甚。凡积而渐至者皆不足，暴而痛甚者多有余，内伤禀赋者皆不足，外感邪实者多有余，故治者当辩其所因。凡肾水真陰亏损，精血衰少而痛者，宜当归地黄饮，及左归丸、右归丸为最。若病稍轻，或痛不甚，虚不甚者，如青娥丸、煨肾散、补髓丹、二至丸、通气散之类，俱可择用。</p><p>腰痛之表证，凡风寒湿滞之邪，伤于太陽、少陰之经者皆是也。若风寒在经，其证必有寒热，其脉必见紧数，其来必骤，其痛必拘急兼酸，而多连脊背，此当辩其陰陽，治从解散。凡陽证多热者，宜一柴胡饮，或正柴胡饮之类主之；若陰证多寒者，宜二柴胡饮、五积散之类主之。其有未尽，当于伤寒门辩治。</p><p>湿滞在经而腰痛者，或以雨水，或以湿衣，或以坐卧湿地。凡湿气自外而入者，总皆表证之属，宜不换金正气散、平胃散之类主之。若湿而兼虚者，宜独活寄生汤主之。若湿滞腰痛而小水不利者，宜胃苓汤，或五苓散加苍术主之。若风湿相兼，一身尽痛者，宜羌活胜湿汤主之。若湿而兼热者，宜当归拈痛汤、苍术汤之类主之。若湿而兼寒者，宜《济生》术附汤、五积散之类主之。</p><p>腰痛有寒热证，寒证有二，热证亦有二。凡外感之寒，治宜温散如前，或用热物熨之亦可。若内伤陽虚之寒，治宜温补如前。热有二证。若肝肾陰虚、水亏火盛者，治当滋陰降火，宜滋陰八味煎，或用四物汤加黄柏、知母、黄芩、栀子之属主之。若邪火蓄结腰肾，而本无虚损者，必痛极，必烦热，或大渴引饮，或二便热涩不通，当直攻其火，宜大厘清饮加减主之。</p><p>跌扑伤而腰痛者，此伤在筋骨，而血脉凝滞也，宜四物汤加桃仁、红花、牛膝、肉桂、玄胡、乳香、没药之类主之。若血逆之甚而大便闭结不通者，宜《元戎》四物汤主之，或外以酒糟、葱、姜捣烂罨之，其效尤速。</p><p>丹溪云∶诸腰痛不可用参补气，补气则疼愈甚；亦不可峻用寒凉，得寒则闭遏而痛甚。此言皆未当也。盖凡劳伤虚损而陽不足者，多有气虚之证，何为参不可用？又如火聚下焦，痛极而不可忍者，速宜清火，何为寒凉不可用？但虚中挟实不宜用参者有之，虽有火而热不甚，不宜过用寒凉者亦有之，若谓概不可用，岂其然乎？余尝治一董翁者，年逾六旬，资禀素壮，因好饮火酒，以致湿热聚于太陽，忽病腰痛不可忍，至求自尽，其甚可知。余为诊之，则六脉洪滑之甚，且小水不通而膀胱胀急，遂以大厘清饮倍加黄柏、龙胆草，一剂而小水顿通，小水通而腰痛如失。若用丹溪之言，鲜不误矣，是以不可执也。（新按）一、妇人以胎气、经水损陰为甚，故尤多腰痛脚酸之病，宜当归地黄饮主之。</p><p><strong>述古（共三条）</strong></p><p>陈无择曰∶肾着之候，其体重，腰冷如水，食饮如故，小便自利，腰已下冷重如带五千钱，治宜流湿，兼用温散药，肾着汤主之。又渗湿汤亦治肾着。</p><p>丹溪治法曰∶肾虚腰痛，用杜仲、龟板、黄柏、知母、枸杞、五味之类，猪脊髓丸服。</p><p>瘀血用补陰丸加桃仁、红花。湿热，苍术、杜仲、黄柏、川芎之类。痰积作痛，二陈加南星，加快气药佐之，使痰随气运。腰曲不能伸者，针人中立愈。</p><p>徐东皋曰∶腰者肾之外候，一身所恃以转移阖辟者也。盖诸脉皆贯于肾而络于腰脊，肾气一虚，腰必痛矣。除坠伤之外，不涉于虚。其于风寒湿热，虽有外邪，多有乘虚相犯，而驱邪之中，又当有以究其本也。举世之人，每每醉以入房，欲竭其精，耗散其真，务快其心，恬不知养，其不虚者几希。予见房室劳伤肾气，腰脊兼痛，久则髓减骨枯，发为骨痿者有矣，岂直腰痛已哉，养生君子不可以不慎于斯也。甫年少时，常有腰痛及闪挫之病，每服补肾汤丸，仅得不甚而易愈，尚不知房室之害也。予禀性淡于欲事，自壬子以来，多游江湖间，欲渐稀而腰痛亦稀。至辛酉之后，集此书兼视病家，无暇而欲益寡，腰觉强健，而绝无痛作之因。可见寡欲之功，优于补剂多矣，并书于此，为君子告焉。</p><p><strong>简易方</strong></p><p>《太平圣惠方》∶治风冷寒痹腰痛。用川乌头三个，生捣为末，少加盐水调，摊于纸帛上，贴痛处，须臾止。</p><p>又方∶治卒患腰脚疼痛。用杜仲一两，制，水二钟，煎一钟；再用羊肾四枚，细切去脂膜，入药汤，煮熟；次入韭白、盐、花椒、姜、酱、醋作羹，空腹食之，二三次即腰脚倍健。</p><p><strong>针灸法</strong></p><p>灸腰痛不可俯仰，令患人正立，以竹杖柱地，平脐点记，乃以度背，于脊中点记，随年壮灸之。肾俞（三壮或七壮）、昆仑（三壮）、委中（剌出血沉脚腰肿痛）。</p><p><strong>腰痛论列方</strong></p><p>青娥丸（补一四三） 煨肾散（和二八二） 大厘清饮（新寒五） 四物汤（补八） 补髓丹（补一四一） 当归地黄饮（新补二十） 补陰丸（寒百六十）
 二至丸（热一二八） 当归拈痛汤（寒百三十） 左归丸（新补四） 右归丸（新补五） 《元戎》四物汤（攻二六） 二陈汤（和一）五积散（散三九） 
滋陰八味煎（新寒十七） 平胃散（和十七） 胃苓汤（和百九十） 《济生》术附汤（补四二） 五苓散（和一八二） 肾着汤（热一二九） 
羌活胜湿汤（和一七八） 渗湿汤（和一七四） 一柴胡饮（新散一） 独活寄生汤（和二百七十） 苍术汤（寒一三三） 二柴胡饮（新散二） 
不换金正气散（和二一） 通气散（妇一三一） 正柴胡饮（新散六）</p><p><strong>论外备用方</strong></p><p>麋茸丸（补一三四） 加味青娥丸（补一四四） 滋陰大补丸（补一二六） 舒筋汤（和七七跌闪） 胡桃汤（和二八四 肾虚） 调营活络饮（和二八二 损伤瘀血） 芍药散（妇一三一妇人血滞） 生附汤（热二四 寒湿） 沉香桂附丸（热百十一 陽虚）</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/jingyuequanshu/234221.html' class='pagedaohang'>【上一篇】<i>:卷之二十六必集·杂证谟·头痛</i></a></span><span class="tomenu"><a href="https://aaoe.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/jingyuequanshu/234219.html' class='pagedaohang'>【下一篇】<i>：卷之二十五心集·杂证谟·胁痛</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>