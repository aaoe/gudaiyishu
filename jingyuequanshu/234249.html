<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之十五性集·杂证谟·火证</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之十五性集·杂证谟·火证</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/jingyuequanshu/234250.html' class='pagedaohang'>【上一篇】<i>:卷之十六理集·杂证谟·虚损</i></a></span><span class="tomenu"><a href="https://aaoe.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/jingyuequanshu/234248.html' class='pagedaohang'>【下一篇】<i>：卷之十五性集·杂证谟·暑证</i></a></span>
</ul>
<div class="articleContent" id="articleContent"> <h1>火证</h1><p><strong>经义</strong></p><p>《天元纪大论》曰∶君火以明，相火以位。神在天为风，在地为木。在天为热，在地为火。在天为湿，在地为土。在天为燥，在地为金。在天为寒，在地为水。故在天为气，在地为形，形气相感而化生万物矣。天地者，万物之上下也。左右者，陰陽之道路也。水火者，陰陽之征兆也。金木者，生成之终始也。寒、暑、燥、湿、风、火，天之陰陽也。三陰三陽上奉之。木火土金水火，地之陰陽也，生长化收藏下应之。天以陽生陰长，地以陽杀陰藏。</p><p>甲己之岁，土运统之。乙庚之岁，金运统之。丙辛之岁，水运统之。丁壬之岁，木运统之。</p><p>戊癸之岁，火运统之。厥陰之上，风气主之。少陰之上，热气主之。太陰之上，湿气主之。</p><p>少陽之上，相火主之。陽明之上，燥气主之。太陽之上，寒气主之。所谓本也，是谓六元。</p><p>《五营运大论》曰∶燥胜则地干，暑胜则地热，风胜则地动，湿胜则地泥，寒胜则地裂，火胜则地固矣。</p><p>《六微旨大论》曰∶显明之右，君火之位也；君火之右，退行一步，相火治之；复行一步，土气治之；复行一步，金气治之；复行一步，水气治之；复行一步，木气治之；复行一步，君火治之。相火之下，水气承之，君火之下，陰精承之。君位臣则顺，臣位君则逆，所谓二火也。</p><p>《至真要大论》曰∶少陰司天为热化，在泉为苦化，不司气化，居气为灼化。少陽司天为火化，在泉为苦化，司气为丹化，间气为明化。</p><p>《藏气法时论》曰∶五行者，金木水火土也。更贵更贱，以知死生，以决成败，而定五脏之气，间甚之时，死生之期也。</p><p>《陰陽应象大论》曰∶水为陰，火为陽。壮火之气衰，少火之气壮。壮火食气，气食少火。壮火散气，少火生气。</p><p>《逆调论》曰∶一水不能胜二火，故不能冻栗。病名曰骨痹，是人当挛节也。（详列寒热门）《解精微论》雷公请问∶哭泣之水所从生，涕所从出也？帝曰∶水之精为志，火之精为神，水火相感，神志俱悲，是以目之水生也。帝曰∶厥则目无所见。夫人厥则陽气并于上，陰气并于下。陽并于上，则火独光也；陰并于下，则足寒，足寒则胀也。夫一水不胜五火，故目
 盲，是以冲风，泣下而不止。夫风之中目也，陽气内守于精，是火气燔目。故见风则泣下也。有以比之，夫火疾风生乃能雨，此之类也。</p><p>《示从容论》曰∶二火不胜三水，是以脉乱而无常也。</p><p>《宝命全角论》曰∶木得金而伐，火得水而灭，土得木而达，金得火而缺，水得土而绝，万物尽然，不可胜竭。</p><p>《至真要大论》帝曰∶愿闻病机何如？岐伯曰∶诸风掉眩，皆属于肝。诸寒收引，皆属于肾。诸气 
郁，皆属于肺。诸湿肿满，皆属于脾。诸热瞀螈，皆属于火。诸痛痒疮，皆属于心。诸厥固泄，皆属于下。诸痿喘呕，皆属于上。诸禁鼓栗，如丧神守，皆属于火。诸痉项强，皆属于湿。诸逆冲上，皆属于火。诸胀腹大，皆属于热。诸躁狂越，皆属于火。诸暴强直，皆属于风。诸病有声，鼓之如鼓，皆属于热。诸病
 
肿，疼酸惊骇，皆属于火。诸转反戾，水液混浊，皆属于热。诸病水液，澄澈清冷，皆属于寒。诸呕吐酸，暴注下迫，皆属于热。故《大要》曰∶谨守病机，各司其属，有者求之，无者求之，盛者责之，虚者责之，盛者泻之，虚则补之。必先五胜，疏其血气，令其调达，而致和平，此之谓也。</p><p><strong>论君火相火之病</strong></p><p>经曰∶君火以明，相火以位。此就火德辩陰陽，而悉其形气之理也。盖火本陽也，而陽之在上者，为陽中之陽，故曰君火。陽之在下者，为陰中之陽，故曰相火。此天地生成之道也。其在于人，则上为君火，故主于心。下为相火，故出于肾。主于心者，为神明之主，故曰君火以明。出于肾者，为发生之根，故曰相火以位。至其为病，则以明者，其化虚，故君火之气，有晦有明。以位者，其化实，故相火之病，能焚能燎。何也？盖化虚者，无形者也，故其或衰或王，惟见于神明，神惟贵足，衰则可畏也。化实者，有形者也。故其为热为寒，必着于血气，确有证据，方可言火也。此其一清一浊，有当辩者如此。然清浊虽二，而气禀则一。故君火衰则相火亦败，此以无形者亏及有形者也；相火炽则君火亦炎，此以有形者病及无形者也。夫生以神全，病惟形见，故火邪之为病，必根据于有位有形之相火。所谓邪火者，即所谓凡火也，即所谓燎原之火也。惟不得其正，所以为病。故别以邪火名之，而实非可以君相并言也。故在《内经》则又谓之畏火。正以此火有形，故可畏也。夫病以有形之火，须治以有形之物，故形而火盛者，可泻以苦寒之物；形而火衰者，可助以甘温之物。此以形治形，而治火之道，止于是矣。至若无形之火，则生生息息，窈窈冥冥，为先天之化，为后天之神，为死生之母，为玄牝之门。又岂于形迹之间可能摹拟者哉。故有形之火不可纵，无形之火不可残。有能知火之邪正，而握其盈虚伸缩之权者，则神可全，病可却，而生道在我矣，即吾有形，吾又何患。</p><p><strong>论病机火证</strong></p><p>观《内经·至真要大论》所列病机。凡言火者五，言热者四，似皆谓之火也。然诸病之见于诸篇者，复有此言热而彼言寒，此言实而彼言虚者，岂果本经之自为矛盾耶？盖诸篇所言，在专悉病情，故必详必尽；在本篇所言，亦不过总言五运六气之大约，原非确指为实火实热也。故于篇末，复以有无虚实四字总结于后，此轩岐之明见万世，正恐后人误以火热二字，悉认为真因，而晓示如此。此其火有虚实，热有真假，从可知矣。余以刘河间《原病式》之谬，故于《类经》惟引《经》释《经》，不敢杜撰一言，冀在解人之惑，以救将来之误耳。前三卷中，别有详辩，并《类经》详注，俱当互阅求正。</p><p><strong>论虚火（共三条）</strong></p><p>凡虚火证，即假热证也。余于首卷寒热真假篇，已言之详矣。然犹有未尽者，如虚火之病源有二，虚火之外证有四，何也？盖一曰陰虚者能发热，此以真陰亏损，水不制火也；二曰陽虚者亦能发热，此以元陽败竭，火不归源也。此病源之二也。至若外证之四，则一曰陽戴于上，而见于头面咽喉之间者，此其上虽热而下则寒，所谓无根之火也；二曰陽浮于外，而发于皮肤肌肉之间者，此其外虽热而内则寒，所谓格陽之火也；三曰陽陷于下，而见于便溺二陰之间者，此其下虽热而中则寒，所谓失位之火也；四曰陽亢乘陰，而见于精血髓液之间者，此其金水败而铅汞干，所谓陰虚之火也，此外证之四也。然证虽有四，而本惟二，或在陰虚，或在陽虚，而尽之矣。第陰虚之火唯一，曰金水败者，是也。陽虚之火有三，曰上中下者，是也。凡治此者，若以陰虚火盛，则治当壮水。壮水之法，只宜甘凉，不宜辛热。若以陽虚发热，则治宜益火。益火之法，只宜温热，大忌清凉。第温热之效速，每于一二剂间，便可奏功。甘凉之力缓，非多服不能见效也。然清凉之药，终不宜多，多则必损脾胃。如不得已，则易以甘平，其庶几耳。倘甘平未效，则惟有甘温一法，斯堪实济，尚可望其成功。否则，生气之机，终非清凉所能致也。此义最微，不可不察。</p><p>气本属陽，陽气不足，则寒从中生。寒从中生，则陽无所存而浮散于外，是即虚火假热之谓也。而假寒之证，其义亦然。是以虚火实火，亦总由中气之有虚实耳。凡气实于内而为寒者，有如严冬陽伏于下，而陰凝于上，故冰雪满地而井泉温暖也。气虚于内而为热者，有如盛夏陰盛于中，而陽浮于外，故炎暑逼人而渊源清冷也。天地间理原如此，故不可见热即云热，见寒即云寒，而务察其寒热之本。</p><p>火有虚实，故热有假真，而察之之法，总当以中气为之主，而外证无足凭也。故凡假热之证，本中寒也；假寒之证，本内热也。中寒者，原是陰证；内热者，原是陽证。第以惑者不明，故妄以寒证为假热，热证为假寒。而不知内热者当远热，内寒者当远寒。内有可据，本皆真病，又何假之有？</p><p><strong>论五志之火</strong></p><p>经曰∶天有四时五行，以生长收藏，以生寒暑燥湿风。人有五脏化五气，以生喜怒思忧恐，是即所谓五志也。此五志之化由乎五脏，而五脏之化由乎五行。故在心为喜，心主火也；在肝为怒，肝主木也；在脾为思，脾主土也；在肺为忧，肺主金也；在肾为恐，肾主水也。此五志各有分属，本不可以混言者也。且人有此生，即有此志，使无此志，生亦何为，是生之与志，本不能离，亦不可离。而人于食息之常，孰不以五志为生，亦孰不以五志为用，而未闻以五志之动皆为火也。第或以用志失宜，则未免有伤脏气，故在《内经》则但言五脏之伤，各有所属，五气之伤，各有所病，亦未闻以五志之伤皆云火也。而五火之说，乃始于刘河间，云五志所伤皆热也。丹溪述河间而衍之曰∶五志之动，各有火起。刘宗浓又述丹溪而衍之曰∶大怒则火起于肝，醉饱则火起于胃，房劳则火起于肾，悲哀动中则火起于肺，心为君主，自焚则死矣。自三子之说行，则似乎五行悉化而为火，理岂然乎！余尝察五志所伤之人，但见其憔悴日增，未见其俱为热病也。即因志动火者，非曰必无，但伤气者十之九，动火者十之一，又岂五志皆能动火乎！而矧以怒动肝气者，最易伤脾，脾伤者，不可以言火也，醉饱能动胃火，胃强者固自无恙，脾弱而致病者，不可以言火也。</p><p>房劳本动肾火，精去而陽亢者，可以火言，精去而气亦去者，不可以言火也。外如五志之伤，则无非伤气败陽之证，尚可谓之火乎。无火治火，则无有不败者矣。三卷中辩丹溪第二条下仍有一论，当互阅之。</p><p><strong>论火证（共三条）</strong></p><p>火为热病，是固然矣。然火得其正，即为陽气，此火之不可无，亦不可衰。衰则陽气之虚也。火失其正，是以邪热，此火之不可有，尤不可甚。甚则真陰伤败也。然陽以元气言。</p><p>火以病气言，故凡病在元气者，不得以火论。何也？盖人之元气止于充足，焉得有余？既非有余，则何以言火？所谓无形者其化虚，即此是也。惟病在形体者，乃可以察火证，盖其不在气即在血，所谓有形者其化实，即此是也。故凡火之为病，其在外者，必见于皮肉筋骨；其在内者，必见于脏腑九窍。若于形质之间，本无热证可据，而曰此火也。此热也，则总属莫须有之妄谈也。矧如火证悉具，而犹有虚实之殊，真假之异，其可不为详辩乎。若果有火病，则火性急烈，诚可畏也。然实火止随形质，余因谓之凡火，又谓之邪火。火之为病，病之标耳，洗之涤之，又何难哉。惟虚火之病，则本于元气，元气既虚，而再攻其火，非梃即刃矣。是以诸病之杀人，而尤惟火病为最者，正以凡火未必杀人，而以虚作实，则无不杀之矣，不忍见也。</p><p>凡五脏之火，肺热则鼻干，甚则鼻涕出。肝热则目眵浓。心热则言笑多。脾热则善饥善渴。肾热则小水热痛。凡此之类，宜从清也。诸所不尽，详一卷寒热篇。</p><p>凡察火证，必须察其虚实。虽其元气本虚，然必虚中挟实者，乃为易治。何以见之？如或大便干结，或善饥多食，或神气精明，或声音强壮，而脉见有力，此皆虚中有实也，俱可随证清解之。若或内外俱热，而反见溏泄，或饮食少进，或声微气短，诸虚皆见，而反不利温补者。此其胃气已败，生意已穷，非吉兆也。</p><p><strong>论治火（共五条）</strong></p><p>治实火诸法∶凡微热之气，惟凉以和之，宜徙薪饮、四陰煎、二陰煎，或加减一陰煎、黄芩芍药汤、黄芩清肺饮之类，酌宜用之。大热之气，必寒以除之，宜抽薪饮、白虎汤、太清饮、黄连解毒汤、玉泉散、三补丸之类主之。火甚而兼胀满闭结实热者，宜凉膈散、八正散、三黄丸、大金花丸之类主之。凡火盛虚烦干渴，或有热毒难解者，宜用绿豆饮，或悉尼浆，间药朝夕饮之。退火解毒最速，且无所伤，诚妙法也。</p><p>郁热之火，宜散而解之。如外邪郁伏为热者，宜正柴胡饮、小柴胡饮，或升陽散火汤之类主之。若郁热在经而为痈疽、为疮疹者，宜连翘归尾煎，或芍药蒺藜煎，或当归蒺藜煎之类主之，或于本门求法治之。此皆火郁发之之谓也。</p><p>虚火之与假热，其气皆虚，本或相类，然陰陽偏胜亦有不同。如陰虚生热者，此水不足以济火也，治当补陰，其火乃息，宜一陰煎、左归饮、左归丸、六味地黄丸之类主之。</p><p>此所谓壮水之主也。如寒极生热，而火不归原，即陰盛隔陽，假热证也。治宜温补血气，其热自退。宜理陰煎、右归饮、理中汤、大补元煎、六味回陽饮之类主之。此所谓益火之源也。又曰温能除大热也。凡假热之证，以肾陰大虚，则陽无所附而浮散于外，故反多外热，此内真寒外假热也。若非峻补真陰，何以复其元气，元气不复，则必由散而尽矣。但外热既甚，多见口疮舌裂，喉干咽痛，烦渴喜冷等证，而辛热温补之剂，难以入口，故薛立斋治韩州同之劳热，以加减八味丸料一斤，内肉桂一两，煎五六碗，用水浸冰冷与服，此法最善。余因效之，尝以崔氏八味丸料，或右归饮，用治陰虚假热，伤寒及劳热烦渴等证，服后顿退而虚寒悉见，乃进温补，无不愈者。此真神妙法也。</p><p>实火宜泻，虚火宜补，固其法也。然虚中有实者，治宜以补为主，而不得不兼乎清，如加减一陰煎、保陰煎、天王补心丹、丹溪补陰丸之类是也。若实中有虚者，治宜以清为主，而酌兼乎补，如清化饮、徙薪饮、大补陰丸之类是也。凡此虚中之实，实中之虚，本无限则，故不得谓热者必无虚，虚者必无热。但微虚者宜从微补，微热者宜从微清。若热倍于虚，而清之不及，渐增无害也。若虚倍于热，而清之太过，则伐及元陽矣。凡治火者，不可不知此义。</p><p>泻火诸药∶黄连、栀子泻心肝大肠之火。山栀仁降火从小便出，其性能屈下行。石膏泻肠胃之火，陽明经有实热者，非此不可。黄芩清脾肺大肠之火。黄柏泻肝肾诸经之火。</p><p>知母清肺胃肝肾之火。地骨皮退陰中之火，善除骨蒸夜热。生地、麦冬清肝肺，凉血中之火。天门冬泻肺与大肠之火。桑白皮、川贝母、土贝母解上焦肺胃之火。柴胡、干葛解肝脾诸经之郁火。龙胆草泻肝肾膀胱之火。槐花清肝肾大肠之火，能解诸毒。芍药、石斛清脾胃之火。滑石利小肠膀胱之火。天花粉清痰止渴，解上焦之火。连翘泻诸经之浮火。玄参清上焦之浮火。山豆根解咽喉之火。胆星开心脾胃脘之痰火。青黛、芦荟、胡黄连泻五脏之疳热郁火。苦参泻疳蚀之火。木通下行，泻小肠之火。泽泻、车前子利癃闭之火。人中白清肝脾肾之陰火。童便降陰中血分之浮火。大黄、朴硝泻陽明诸经实热之火。人参、黄
 
、白术、甘草除气虚气脱陽分散失之火。熟地黄、当归、枸杞、山茱萸滋心肾不交陰分无根之火。附子、干姜、肉桂救元陽失位陰盛格陽之火。凡此治火之法，已若尽之，然亦不过言其筌蹄耳，而神而通之，原不可以笔楮尽也。</p><p><strong>述古</strong></p><p>启玄子曰∶病之微小者，犹人火也，遇草而 ，遇木而燔，可以湿伏，可以水折，故逆其性气以折之攻之。病之大甚者，犹龙火也，得湿而焰，得水而燔，不知其性，以水湿折之，适足以光焰诣天，物穷方止；识其性者，反常之理，以火逐之，则燔灼自消，焰火扑灭矣。</p><p><strong>火证论列方</strong></p><p>白虎汤（寒二） 抽薪饮（新寒三） 徙薪饮（新寒四） 玉泉散（新寒十五） 凉膈散（攻十九） 清化饮（新因十三） 三补丸（寒一六二） 
三黄丸（攻六八） 八正散（寒百十五） 绿豆饮（新寒十四） 悉尼浆（新寒十六） 太清饮（新寒十三） 一陰煎（新补八） 
保陰煎（新寒一）理中汤（热一） 理陰煎（新热三） 左归饮（新补二） 左归丸（新补四） 右归饮（新补三）大金花丸（攻五五） 大补元煎（新补一） 
小柴胡汤（散十九） 正柴胡饮（新散六） 大补陰丸（寒一五七） 六味地黄丸（补百二十） 加减八味丸（外三八） 六味回陽饮（新热二） 
升陽散火汤（散四一） 天王补心丹（补百八） 丹溪补陰丸（寒百六十） 黄连解毒汤（寒一） 连翘归尾煎（新因三二） 芍药蒺藜煎（新因三五） 
当归蒺藜煎（新因三四）</p><p><strong>论外备用方</strong></p><p>凡寒阵所列古方新方俱可酌用。</p><p>神芎丸（攻七二） 清凉饮子（因百三）</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/jingyuequanshu/234250.html' class='pagedaohang'>【上一篇】<i>:卷之十六理集·杂证谟·虚损</i></a></span><span class="tomenu"><a href="https://aaoe.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/jingyuequanshu/234248.html' class='pagedaohang'>【下一篇】<i>：卷之十五性集·杂证谟·暑证</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>