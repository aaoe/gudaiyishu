<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之六十一长集·妇人规古方·妇人</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之六十一长集·妇人规古方·妇人</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233871.html' class='pagedaohang'>【上一篇】<i>:卷之六十一长集·妇人规古方·通用方</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233869.html' class='pagedaohang'>【下一篇】<i>：卷之六十宙集·古方八阵·因阵·杂方</i></a></span>
</ul>
<div class="articleContent" id="articleContent"> <h1>妇人</h1><p><strong>安胎饮：</strong>治妊娠五、七个月，用数服可保全产。</p><p>人参 白术 当归 熟地 川芎 白芍药 陈皮 甘草（炙） 紫苏 炙黄芩（各一钱）</p><p>上为姜、水煎服。一方有砂仁。</p><p><strong>安胎散：</strong>治妊娠卒然腰痛下血。</p><p>熟地 艾叶 白芍（炒） 川芎 黄 （炒） 阿胶（炒） 当归 甘草（炙） 地榆（各一钱）</p><p>上为姜、枣，水煎服。</p><p><strong>泰山盘石散：</strong>治妇人血气两虚，或肥而不实，或瘦而血热，或脾肝素虚，倦怠少食，屡有堕胎之患。此方平和，兼养脾胃气血。觉有热者，倍黄芩，少用砂仁；觉胃弱者，多用砂仁，少加黄芩。更宜戒欲事恼怒，远酒醋辛热之物，可永保无堕。徐东皋曰∶妇人凡怀胎二、三个月，惯要堕落，名曰小产，此由体弱气血两虚，脏腑火多，血分受热，以致然也。医家又谓安胎，多用艾、附、砂仁热补，尤增祸患而速其堕矣。殊不知血气清和，无火煎烁，则胎自安而固。气虚则提不住，血热则溢妄行，欲其不堕，得乎？香附虽云快气开郁，多用则损正气；砂仁快脾气，多用亦耗真气，况香燥之性，气血两伤，求以安胎，适又损胎而反堕也。今惟泰山盘石散、千金保孕丸二方，能夺化工之妙，百发百效，万无一失，甫故表而出之，以为好生君子共知也。</p><p>人参 黄 当归 川续断 黄芩（各一钱） 川芎 白芍药 熟地（各八分） 白术（二钱） 炙甘草 砂仁（各五分） 糯米（一撮）水一钟半，煎七分，食远服。但觉有孕，三、五日常用一服，四月之后方无虑也。</p><p><strong>地黄当归汤：</strong>一名内补丸。治妊娠冲任脉虚，补血安胎。</p><p>熟地（二两） 当归（一两）</p><p>上每服五钱，水煎服。为丸法∶以当归炒为末，熟地蒸捣膏和丸，桐子大，每服百余丸，温酒或滚汤下。许学士曰∶大率妊娠惟在抑陽助陰，然胎前药最恶陰陽杂乱，致生他病，惟枳壳汤所以抑陽，四物汤所以助陰耳。然枳壳汤其味多寒，若单服恐致胎寒腹痛，更以内补丸佐之，则陽不致强，陰不致弱，陰陽调和，有益胎嗣，此前人末尝论及也。</p><p>《良方》<strong>当归汤：</strong>治胎动烦躁，或生理不顺，唇口青黑，手足厥冷。</p><p>当归 人参（各二、三钱） 阿胶（炒） 甘草（炒，各一钱） 连根葱白（一握）</p><p>上水四碗，煎四味至半，去滓，下葱再煎一碗，分二服。</p><p>《良方》<strong>阿胶散：</strong>或顿仆，或因毒药胎动不安，或胁痛腹痛，上抢短气。</p><p>阿胶 艾叶 当归 熟地 川芎 白芍 黄 炙甘草（等分）</p><p>上每服四钱，姜、枣、水煎。</p><p>《良方》<strong>胶艾汤：</strong>治妊娠顿仆，胎动不安，腰腹疼痛，或胎上抢，或去血腹痛。又《金匮》胶艾汤在后。</p><p>阿胶（炒，一两） 艾叶（数茎）</p><p>上二味，以水五升，煮取二升，分三服。</p><p><strong>七味阿胶散：</strong>治胎动腹痛。</p><p>阿胶（炒） 白茯苓 白术（炒） 川芎 当归 陈皮（各一钱） 甘草（炒，三分）</p><p>上姜、枣，水煎服。</p><p>《良方》<strong>黄 汤：</strong>治气虚胎动，腹痛下水。</p><p>糯米（一合） 黄 （炒） 川芎（各一两）</p><p>上水煎，分三服。</p><p>《良方》<strong>钩藤汤：</strong>治妊娠胎动腹痛，面青冷汗，气欲绝。</p><p>钩藤钩 当归 茯神 桑寄生 人参（各一钱） 苦梗（一钱半）</p><p>上水煎服。如有烦热，加石膏。</p><p>《良方》<strong>白术散：</strong>治妊娠伤寒内热等证。</p><p>白术 黄芩（炒，各二钱）</p><p>上用姜、枣、水煎服。若陰证者不可用。</p><p>《良方》<strong>三味白术汤：</strong>治妊娠内热心痛。</p><p>白术（四钱） 赤芍药（三钱） 黄芩（炒，二钱）</p><p>上水煎服。忌桃李、雀肉。</p><p>《良方》<strong>四味白术汤：</strong>治妊娠胃虚，恶阻吐水，甚至十余日浆粥不入。</p><p>白术（炒，一钱） 人参（五分） 甘草（炒） 丁香（各二分）</p><p>上姜、水煎服。</p><p><strong>全生白术散：</strong>治妊娠面目虚浮，四肢肿如水气，名曰胎肿。</p><p>白术（一两） 生姜皮 大腹皮 陈皮 白茯苓（各半两）</p><p>上为末，每服二钱，米饮下。如未应，佐以人参、甘草。</p><p><strong>探胎饮：</strong>妇人经水不来三月，疑似，用此验之。</p><p>川芎（不拘多少，为末，不见火）空心煎艾汤调下方寸匕，觉腹中动则有胎也。脐之下动者，乃血瘕也；不动者，血凝也，病也。</p><p><strong>当归芍药汤：</strong>治妊娠心腹急痛，或去血过多而眩运。</p><p>当归 白芍药（炒） 白术（炒） 茯苓 泽泻（各一钱） 川芎（二钱）</p><p>上水煎服。</p><p><strong>益母地黄汤：</strong>治妊娠跌坠，腹痛下血。</p><p>生地 益母草（各二钱） 当归 黄 （炒，各一钱）</p><p>上姜、水煎服。</p><p>《良方》<strong>独圣散：</strong>治妊娠有所伤触，激动胎元，腹痛下血极效。</p><p>砂仁（不拘多少，带皮同炒，勿令焦黑，取仁为末）</p><p>上用热酒调服四、五分，或一钱。此物有安胎导滞易产之功，实妊妇之要药也。</p><p>《良方》<strong>安胎寄生汤：</strong>治妊娠下血，或胎不安，或腰腹作痛。</p><p>桑寄生 白术 茯苓（各五分） 甘草（一钱）</p><p>上水煎服。</p><p><strong>二黄散：</strong>治胎漏下血，或内热晡热，或头痛头晕，或烦躁作渴，或胁肋胀痛等证。</p><p>生地 熟地。</p><p>上为末。每服三钱，煎白术枳壳汤下。</p><p><strong>四圣散：</strong>治漏胎下血。</p><p>条芩 白术 砂仁 阿胶（各等分）</p><p>上为细末。每服二钱，艾汤调下。一方有芍药无阿胶。按∶此方若改为汤，砂仁用当减半。</p><p>《良方》<strong>续断汤：</strong>治妊娠下血尿血。</p><p>当归 生地黄（各一两） 续断 赤芍药（各半两）</p><p>上为末。每服二钱，空心用葱白煎汤调下。</p><p><strong>枳壳汤：</strong>治胎漏下血，或因事下血。亦进食和中，并治恶阻。</p><p>枳壳（炒） 黄芩（炙，各半两） 白术（炒，一两）</p><p>上为末。每服一钱，白汤调下。前四证若因脾胃虚弱，宜用补中益气汤加五味。若因脾胃虚陷，宜用前汤倍加升麻、柴胡。若因晡热内热，宜用逍遥散。</p><p><strong>滑胎枳壳散：</strong>此方能令胎瘦产易。湖陽公主每产累日不下，南山道人进此方。</p><p>粉草（炒，一两） 商州枳壳（麸炒，二两）</p><p>上为末。每服二钱，空心沸汤调，日三服。凡孕六、七月宜服之。温隐居方加当归、广木香各等分。或加香附一两亦可。</p><p><strong>枳壳散：</strong>方在寒阵。治妇人血热气滞，经候不调。</p><p>《千金》<strong>鲤鱼汤：</strong>治妊娠腹胀，胎中有水气，遍身浮肿，小便不利，或胎死腹中皆效。</p><p>当归 芍药（各一钱） 白术（一钱） 茯苓（一钱半） 橘红（五分） 鲤鱼（一尾，不拘大小）</p><p>上作一服，将鲤鱼去鳞脏，白水煮熟，去鱼，用汁钟半入药，加生姜五片，煎一钟，空心服，当见胎水下。如水未尽，胎死腹中，胀闷未除，再制一服，水尽胀消乃已。</p><p><strong>竹叶汤：</strong>治妊娠心惊胆怯，烦闷不安，名曰子烦。一方有当归、防风、栀子仁。</p><p>白茯苓 麦门冬 黄芩（各三两）</p><p>上每服四钱，竹叶五片，水煎服。若因血虚烦热，宜兼用四物；若因中气虚弱，宜兼用四君。</p><p><strong>紫苏饮：</strong>治妊娠失调，胎气不安，上 作痛，名曰子悬，或临产气结不下等证。</p><p>大腹皮 川芎 白芍药 陈皮 苏叶 当归（各一两） 人参 甘草（各半两）</p><p>上每服一两，姜、葱、水煎服。一方有香附，无人参。若肝脾气血虚而有火不安，宜兼逍遥散；若脾气虚弱而不安，宜用四君、芎、归。</p><p><strong>安荣散：</strong>治妊娠小便涩少，遂成淋沥，名曰子淋，甚妙。</p><p>麦门冬 通草 滑石 当归 灯心 甘草 人参 细辛（等分）</p><p>上水煎服。一方人参、细辛加倍，为末，每服二钱，麦冬汤调服。若因肺经郁热，宜用黄芩清肺饮；若因膏粱浓味，宜用清胃散；若因肝经湿热，宜用加味逍遥散。</p><p><strong>天仙藤散：</strong>治妊娠三月之后，足指发肿，渐至腿膝，饮食不甘，状似水气，或脚指间出黄水，名曰子气。</p><p>天仙藤（洗，略炒） 香附（炒） 陈皮 甘草 乌药（等分）</p><p>上每服三、五钱，加生姜、木瓜各三片，紫苏三叶，水煎，食前，日进三服。若因脾胃虚弱，宜兼六君子；中气下陷，须用补中益气汤。</p><p><strong>羚羊角散：</strong>治妊娠虚风，颈项强直，筋脉挛急，语言蹇涩，痰涎不利，不省人事，名曰子痫。</p><p>羚羊角（镑） 川独活 枣仁 五加皮 薏苡仁（炒） 防风 当归 川芎 茯神 杏仁（去皮尖，各五分） 炙甘草 木香（各一分）</p><p>上加姜五片，水煎服。若因肝经风热，或怒火所致，须用加味逍遥散。</p><p><strong>人参橘皮汤：</strong>治妊娠脾胃虚弱，气滞恶阻，呕吐痰水，饮食少进，益胃和中。一名参橘散。</p><p>人参 陈皮 麦门冬 白术（各一钱） 浓朴（制） 白茯苓（各五分） 炙甘草（三分）</p><p>上加淡竹茹一块，姜、水煎，温服。若因中脘停痰，宜用二陈、枳壳；若因饮食停滞，宜用六君加枳壳；若因脾胃虚，宜用异功散。</p><p><strong>竹茹汤：</strong>治孕妇呕吐不止，恶心少食，服此止呕清痰。</p><p>竹茹（弹子大一丸） 陈皮 半夏 茯苓（各钱半） 生姜（二钱）水钟半，粳米一撮，煎七分，温服。忌羊肉、鸡、鱼、面食。</p><p>《良方》<strong>半夏茯苓汤：</strong>治妊娠脾胃虚弱，饮食不化，呕吐不止。</p><p>半夏（泡，炒黄） 陈皮 砂仁（炒，各一钱） 白茯苓（二钱） 甘草（炒，五分）</p><p>上用姜、枣、乌梅、水煎服。一、二剂后，用茯苓丸（在三九）。</p><p><strong>乌附汤：</strong>治孕妇恶心阻食，养胃，调和元气。</p><p>乌药 香附（制） 白术（土炒） 陈皮（各一钱） 人参 炙甘草（各八分）水钟半，姜三片，煎七分服。吐甚者，加丁香、砂仁各七粒。</p><p>《千金》<strong>保孕丸：</strong>治妊妇腰背痛，善于小产，服此可免堕胎之患。此即《良方》杜仲丸，但彼等分用。</p><p>杜仲（四两，同糯米炒去丝） 川续断（二两，酒洗）</p><p>上为末，山药糊丸，桐子大，每服八、九十丸，空心米饮下。忌酒、醋、恼怒。</p><p><strong>一母丸：</strong>一名知母丸。治妊娠血热顿仆，胎动不安，或欲堕产。</p><p>知母（炒，为末）</p><p>上捣枣肉为丸，弹子大。每服一丸，人参汤嚼送。或丸桐子大，每服三、四十丸。白汤下，或嚼咽之。</p><p><strong>束胎丸：</strong>怀胎七、八个月，恐胎气展大难产，用此扶母气，束儿胎，易产。然必胎气强盛者乃可服。</p><p>条黄芩（酒炒，勿太熟。冬月一两，夏月半两） 白术（三两） 陈皮（二两） 白茯苓（七钱半）</p><p>上为末，粥糊丸，桐子大，每服五十丸，白汤下。</p><p><strong>茯苓丸：</strong>治妊娠烦闷头晕，闻食吐逆，或胸腹痞闷。</p><p>赤茯苓 人参 桂心 干姜（炮） 半夏（泡洗，炒黄） 橘红（各一两） 白术（炒） 甘草（炒） 枳壳（麸炒，各二两）</p><p>上为末，蜜丸，桐子大。每服五十丸，米饮下，日三服。上原方仍有葛根二两，似非所宜也，用者当酌之。达生散 妊娠临月服十余剂则易产，或加砂仁、枳壳。如兼别证，以意增减。《诗》云∶诞弥厥月，先生如达。注曰∶先生，首生也。达，小羊也。羊子易生，故以此名之。</p><p>人参 白术 当归 白芍 陈皮 紫苏（各一钱） 炙甘草（二钱） 大腹皮（酒洗，晒干，三钱）水一钟半煎服。一方无当归、白芍、白术。</p><p><strong>佛手散：</strong>一名芎归汤。亦名当归汤。治产后去血过多，烦晕不省，并一切胎气不安，亦下死胎。</p><p>川芎（二钱） 当归（三、五钱）</p><p>上咀，每用半两，水煎服。若腹疼加桂；若腹痛自汗，头眩少气，加羊肉；若不应，用八珍汤；若用下胎，当为末，以酒调服。</p><p>（钱氏）<strong>生化汤：</strong>此钱氏世传治妇人者。</p><p>当归（五钱） 川芎（二钱） 甘草（炙，五分） 焦姜（三分） 桃仁（十粒，去皮尖、双仁） 熟地（三钱）</p><p>上 
咀，水二钟，枣二枚，煎八分，温服。一方无熟地。附加减法∶凡胎衣不下，或血冷气闭，血枯气弱等证，连服生化汤二、三剂即下，或用此送益母丸一丸即下。盖益母草行血养血，性善走而不伤人者也；一、凡妇人无论胎前产后，皆宜此药；一、凡血晕虚晕，加荆芥穗六、七分；一、凡产妇气虚气脱，倦怠无力，加人参、黄
 
；一、凡陽虚厥逆，加附子、肉桂；一、脉虚烦渴，加麦冬、五味；一、气壅有痰，加陈皮、竹沥；一、血虚血燥便结，加麻仁、杏仁、苁蓉；一、多汗不眠，加茯神、枣仁、黄
 ；上体多汗，加麻黄根；下体多汗，加汉防己；一、烦热，加丹皮、地骨皮；一、口噤如风，反张螈 
者，加荆芥、防风各三、四分；一、恶露未尽，身发寒热，头痛胁胀，其小腹必然胀痛，加红花、丹皮、肉桂各三、四分，玄胡一钱；一、内伤饮食，加山楂、陈皮、砂仁，或神曲、麦芽；一、外伤寒湿，或加苍术、白术；一、血积食积，胃有燥粪，脐腹胀痛，加大黄二钱；一、产后下血不止，或如屋漏水沉黑不红，或断或来，或如水，或有块，淋沥不休，此气血大虚之候，不可误用寒凉。其脉浮，脱者，可加附子辈诸陽分药，否则无救矣。佛手散单用当归三钱，川芎二钱，此即其变方也。</p><p>会稽《钱氏世传》曰∶尝论产证，本属血虚，陰亡陽孤，气亦俱病。如大补则气血陡生，倘失调则诸邪易袭。四物避芍药之寒，四物得姜、桃之妙。气毋耗散，法兼补虚；食必扶脾，勿专消导。热不可用芩、连，恐致宿秽凝滞；寒不宜用桂、附，反招新血流崩。三陽见表证之多，似可汗也，用麻黄则重竭其陽；三陰见里证之剧，似可下也，用承气则大涸其血。耳聋胁病，乃肾虚恶露之停，休用柴胡；谵语汗多，乃元弱似邪之证，毋同胃实。厥由陽气之衰，难分寒热，非大补不能回陽；
 
因陰血之亏，岂论刚柔，非滋营胡以润络？潮热似疟，以疟治则迁延；神乱如邪，以邪论则立困。总属大虚，须从峻补。去血多而大便燥，苁蓉加于生化，非润肠和气之能通；患汗出而小便难，六君倍用参、
 ，必生津助液之可利。加参生化频服，救产后之危；活命长生调摄，须产前加意。</p><p><strong>当归川芎汤：</strong>治小产后瘀血，心腹疼痛，或发热恶寒。</p><p>当归 熟地黄 白芍药（炒） 玄胡索（炒） 川芎 桃仁 红花 香附 青皮（炒） 泽兰 
牡丹皮上水煎，入童便、酒各小半。若以手按腹愈痛，此是瘀血为患，宜用此药，或失笑散消之。若按之反不痛，此是血虚，宜用四物、参、苓、白术。若痛而作呕，此是胃虚，宜用六君子。若或作泻，此是脾虚，宜用六君子送二神丸。</p><p><strong>加味芎归汤：</strong>治分娩交骨不开，或五、七日不下垂死者。</p><p>生男女妇人发（一握，烧存性） 自死龟壳（一个，或占过者亦可，酥炙） 川芎 当归（各一两）</p><p>上咀。每用一两，水煎服，良久，不问生死胎，自下。</p><p><strong>当归黄 汤：</strong>方在补阵。治妊娠下痢腹痛。</p><p><strong>芎归补中汤：</strong>治气血虚半产。</p><p>川芎 当归 黄 （炙） 白术（炒） 人参 芍药（炒） 杜仲（炒） 艾叶 阿胶（炒） 五味子（杵，炒，各一钱） 甘草（炙，五分）</p><p>上每服五钱，水煎服。若脾气虚弱，须用补中益气汤；若气虚有火，宜用安胎饮。</p><p><strong>保生无忧散：</strong>临产服之，补其血，顺其气，或胞胎肥浓，根蒂坚牢者，皆可使之易产。</p><p>又治小产瘀血腹痛。</p><p>当归 川芎 白芍 乳香 枳壳 南木香 血余上等分，每服二、三钱，水煎，日二服。若胞衣既破，其血已涸，或元气困惫，急用八珍汤斤许，水数碗，煎熟时饮救之，饮尽再制，亦有得生。</p><p><strong>人参黄 汤：</strong>治小产气虚，血下不止。</p><p>人参 黄 （炒） 当归 白术（炒） 白芍（炒） 艾叶（各一钱） 阿胶（炒，二钱）</p><p>上作一剂，水煎服。</p><p>《良方》<strong>牛膝散：</strong>治胎衣不下，腹中胀痛，急服此药腐化而下，缓则不救。</p><p>牛膝 川芎 朴硝 蒲黄（各三两） 当归（一两半） 桂心（半两）</p><p>上每服五钱，姜三片，加生地黄一钱，水煎服。</p><p>《局方》<strong>黑神散：</strong>一名乌金散。《灵苑方》名肉桂散。治产后恶露不尽，胎衣不下，血气攻心，腹痛不止，及治脾肾陰虚，血不守舍，吐衄等证。</p><p>黑豆（二两，炒） 当归（去芦，酒洗） 熟地 蒲黄 白芍 甘草（炙） 干姜（炮） 肉桂（各一两）</p><p>上为末。每服二钱，童便、酒各半调服。《良方》黑神散有炮附子半两，无蒲黄。</p><p>《简易》<strong>黑神散：</strong>方在和阵。治一切失血。</p><p><strong>经验滑石散：</strong>治产难，凡水下胎干，胎滞不生，用此最效。</p><p>滑石（飞过，一两） 白蜜 香油（各半盏）</p><p>上将油、蜜慢火熬熟三、四沸，掠去沫，调滑石末顿服，外以油调于产妇脐腹，上下摩之，立效。</p><p><strong>难产方：</strong></p><p>令产妇以自己发梢含于口中，恶心即下，亦治胎衣不下。</p><p>《良方》<strong>桂心散：</strong>治妊娠因病胎不能安者，可下之。</p><p>桂心 栝蒌 牛膝 瞿麦（各五分，或一钱） 当归（一钱或二、三钱）</p><p>上水煎。</p><p><strong>桂香散：</strong>治胎死腹中不下。</p><p>桂心（三钱） 麝香（五分）</p><p>上为末。作一服，酒调下。</p><p>下胎短剧方。</p><p>用麦 一升，擂碎，水二升，煮一升，服之即下，神效。按∶麦 能损气破血如此，故凡脾胃虚弱，及饮食不化者，不宜用明矣。又方用牛膝一两，酒一钟，煎七分，作二服即下。</p><p>《广济》<strong>下胎方：</strong>并下死胎俱效。</p><p>天花粉（四两） 肉桂 牛膝 豆豉（各三两）</p><p>上咀。用水七碗，煎二碗半，分三服，每服后一时许又进一服。</p><p><strong>扶羸短剧方：</strong>虚弱人欲下胎宜用此。</p><p>人参 粉草 川芎 肉桂 干姜 桃仁 黄芩 蟹爪上等分，每服一两，水二钟，煎八分，空心服，未动再服。</p><p>下死胎 凡胎死腹中，其舌多见青黑，口中甚秽而呕，腹中不动，只觉陰冷重坠者是。</p><p>用平胃散一两，以黄酒、河水各一钟，煎至一钟，入朴硝三、五钱，再煎三、五沸。温服，其死胎即化水而出，万不失一。又方∶单用朴硝末三钱，以热酒和热童便调服立出，或用佛手散以酒调服亦妙。</p><p>《千金》<strong>去胎方：</strong></p><p>大麦曲（五升）渍酒一斗，煮二、三沸，去滓，分五服，隔宿勿食，旦再服，其胎如糜，母无所苦，千金不传。</p><p>《良方》<strong>硫黄散：</strong>治产后陽气虚寒，玉门不闭。</p><p>硫黄 乌贼骨（各半两） 五味子（五钱）</p><p>上为末，掺患处，日三易。</p><p><strong>硫黄汤：</strong>治产后玉门不敛，陰户突出。</p><p>硫黄（三钱） 菟丝子 吴茱萸（各二钱） 蛇床子（一钱半）</p><p>上研匀，用水二钟，煎汤频洗自收。</p><p>《良方》<strong>益母丸：</strong>一名返魂丹。治妇人赤白带，恶露时下不止，及治妇人胎前产后经中诸般奇痛，无所不疗。</p><p>《本草》云∶此草胎前无滞，产后无虚，故名益母。</p><p>益母草一味 一名充蔚子，一名野天麻。方梗，对节生叶，叶类火麻，四五月间开紫花是，白花者非。</p><p>上于五月采取晒干，连根茎叶，勿犯铁器，磨为细末，炼蜜丸，如弹子大。每服一丸，用热酒和童便化下，或随证用汤引送下。一方∶以此为末，每服二钱，或酒或童便，或随证用引服之。一方∶凡产时仓卒未合，只用生益母草捣汁，入蜜少许服之，其效甚大。一、益母膏方∶根据前采取捣烂，以布滤取浓汁，用砂锅文武火熬成膏，如黑砂糖色为度，入瓷罐收贮。每服二、三匙，酒、便调下，或于治血汤药中加一匙服之，尤妙。</p><p>《良方》<strong>夺命丹：</strong>治瘀血入胞，胀满难下，急服此药，血即消，衣自下。按∶此方颇有回生丹之功用，下死胎必效，须用当归方。</p><p>附子（炮，半两） 干漆（碎之，炒烟尽） 牡丹皮（各一两）</p><p>上为细末，另用大黄末一两，以好醋一升同熬成膏，和前药丸，桐子大。温酒吞五、七丸。一方有当归一两。</p><p><strong>回生丹：</strong>治妇人产后诸疾，污秽未净，及一切实邪疼痛，死胎瘀血冲逆等证。</p><p>大黄膏法∶用苏木（三两，河水五碗，煎至三碗，去 听用） 红花（三两，炒黄色，用好酒一大壶，煮十余滚，去 听用） 
黑豆（三升，煮熟存汁三碗，去豆去皮，晒干为末，俱听用） 
大黄（一斤，为末，用好醋入碗熬成膏，次下红花酒、苏木汤、黑豆汁搅匀，又熬成膏，盆内收盛候用。将锅焦焙干为末，同豆皮末俱入之）人参 白术 青皮 
木瓜（各三钱） 当归 川芎 元胡 苍术 香附（童便炒） 蒲黄 赤茯苓 桃仁泥 熟地（各一两） 牛膝 三棱 山茱萸 五灵脂 地榆 甘草 羌活 陈皮
 白芍（各五钱） 良姜（四钱） 乌药（二两半） 木香 乳香 没药（各一钱）</p><p>上为末，用前大黄膏为丸，弹子大，金簿为衣。不拘时，随证择用汤引送下一丸。</p><p><strong>断产灸法：</strong>一传方欲绝产者，灸脐下二寸三分陰动脉中三壮。此当自脐中至骨际折作五寸约之。</p><p>《千金》<strong>断产方：</strong></p><p>四物汤（一剂） 芸台子（一撮，即油菜子） 红花水钟半，煎八分，经后空心服则不受胎。</p><p><strong>断产短剧方：</strong>断产堕胎有验。</p><p>故蚕蜕纸（方一尺）</p><p>上烧为末，空心酒调服，终身不受孕。</p><p>（丹溪）<strong>断子法：</strong></p><p>用白面曲一升，无灰酒五升作糊，煮至三升半，滤去滓，分作三服，候经至前一日晚五更及天明各吃一服，经即不（一无不字）行，终身无子矣。</p><p>（仲景）<strong>羊肉汤：</strong>治产妇腹中 痛寒痛，血气不足，虚弱甚者，及寒月生产，寒气入于子门，手不可犯，脐下胀满，此产后之寒证也。并治寒疝腹中痛，及胁痛里急者。</p><p>精羯羊肉（一斤） 当归（三两） 生姜（五两）</p><p>上用水八升，煮取三升，加葱、椒、盐，温服七合，日三服。若寒多者，加生姜成一斤；痛多而呕者，加橘皮二两，白术一两。</p><p>《良方》<strong>羊肉汤：</strong>治产妇脾虚，寒邪内乘，以致腹痛，或头眩，脐胁急痛。</p><p>精羊肉（四两） 当归 川芎（各半两） 生姜（一两）</p><p>上以水十盏，煎至四盏，分四次空心服。</p><p>《良方》<strong>黄雌鸡汤：</strong>治产后虚羸腹痛。</p><p>当归 白术（炒） 熟地黄 黄 （炒） 桂心（各半两） 小黄雌鸡（一只，去头足肠翅，细切）</p><p>上先用水七碗，煮鸡至三碗，每用汁一碗，药四钱煎。日三服。</p><p>母鸡汤 治产后褥劳，虚汗不止。</p><p>人参 黄 白术 白茯苓 麻黄根 牡蛎（ ，各三钱）</p><p>上用母鸡一只，去毛杂净，水六、七碗，同药煮至三碗，任意服之。</p><p><strong>猪腰汤：</strong>治产后褥劳，寒热如疟，自汗无力，咳嗽头痛腹痛俱效。</p><p>猪腰（一对） 当归 白芍药（酒炒，各一两）</p><p>上以药二味，用水三碗，煎至二碗，去滓，将猪腰切如骰子块，同晚米一合，香豉一钱，加葱、椒、盐煮稀粥。空心日服一次，神效。或加人参更妙。</p><p>四神散 治产后血虚，或瘀血腹痛。</p><p>当归（二钱） 川芎 芍药（炒，各一钱） 炮姜（五分）</p><p>上水煎服。</p><p><strong>大岩蜜汤：</strong>治产后陽气虚寒，心腹作痛，不食呕吐，四肢厥逆。</p><p>生地 当归 芍药（炒） 干姜 吴茱萸 桂心 独活 甘草（炒） 小草（各一两） 细辛（半两）</p><p>上每服半两，水煎服。</p><p>《良方》<strong>人参汤：</strong>治产后诸虚不足，发热盗汗，内热晡热等证。此即参归汤，亦名团参散。</p><p>人参 当归（等分）</p><p>上为末，先以猪腰子一枚切片，糯米半合，葱白二茎，入水二钟，煎汁八分，再入药三钱煎服。</p><p><strong>白茯苓散：</strong>治产后褥劳，头目肢体疼痛，寒热如疟。</p><p>白茯苓（一两） 人参 当归 黄 川芎 白芍药（炒） 熟地 桂心（各半两） 猪腰（一对）</p><p>上以水三盏，入猪腰并姜、枣各三事，煎二盏，去 ，入前药半两，煎一盏服。</p><p>《良方》<strong>七珍散：</strong>治产后不语。</p><p>人参 石菖蒲 生地 川芎（各一两） 细辛（七钱） 防风 朱砂（另研，各半两）</p><p>上为末。每服一钱，薄荷汤调服。</p><p>《良方》<strong>趁痛散：</strong>治产后骨节疼痛，发热头重，四肢不举。</p><p>牛膝（酒炒） 甘草（炒） 薤白（各一两） 当归 白术（炒） 黄 （炒） 桂心 独活（加姜，各半两）</p><p>上每服半两，水煎。</p><p><strong>补脬饮：</strong>治产后伤动脬破，不能小便而淋沥。</p><p>生黄丝绢（一尺，剪碎） 白牡丹皮根 白芨（各一钱，俱为末）用水一碗，同煮至绢烂如饧。空心顿服。服时不得作声，作声则不效。</p><p>《良方》<strong>止汗散：</strong></p><p>牡蛎（ 粉，半两） 小麦麸（八两，炒黄为细末）</p><p>上每服三、五钱，用猪肉汁调服。</p><p>《良方》<strong>麻黄根汤：</strong>治产后虚汗不止，身热发渴，惊悸不安。</p><p>麻黄根 人参 黄 （炒） 当归 牡蛎（ 粉） 甘草（炒，等分）</p><p>上每服四、五钱，水煎服。</p><p><strong>二味参苏饮：</strong>治产后瘀血入肺，咳嗽喘急。</p><p>人参（一两） 苏木（二两）</p><p>上作一剂，水煎服。若既愈，当用六君子以补脾胃。若口鼻黑气起，宜急用此药加附子五钱，亦有得生者。</p><p>《良方》<strong>黄龙汤：</strong>治妊妇寒热头疼，嘿嘿不食，胁痛呕痰，及产后经后外感风寒，热入胞宫，寒热如疟等证。</p><p>按∶此即小柴胡汤之去半夏也。</p><p>柴胡（二钱） 黄芩（炒） 人参 甘草（各一钱）</p><p>上用水煎服。</p><p>（陈氏）<strong>二母散：</strong>治产后热血上攻，留于肺经，咳嗽喘促。</p><p>知母 贝母 人参 桃仁 杏仁（俱去皮尖） 白茯苓上等分，每服五钱，姜、水煎服。</p><p><strong>猪蹄汤：</strong>治气血不足，乳汁不下。</p><p>用八物汤加黄 、漏芦、陈皮、木通，先以猪蹄煮汁二碗，煎药服之。或加天花粉。</p><p>又方∶用猪蹄一副，通草二两，川芎一两，甘草一钱，穿山甲十四片炒。将猪蹄洗切，入水六碗，同药煎煮约至三碗，加葱、姜、盐料，取汁饮之。忌冷物。要吃羹汤助其气血，乳汁自下。夏月不可失盖，时用葱汤洗乳为佳。</p><p>《良方》<strong>涌泉散：</strong>下乳。忌食姜、椒辛辣饮食。</p><p>王不留行 瞿麦 麦门冬 龙骨（各二钱）</p><p>上用猪蹄汁一碗，酒一杯，煎服。以木梳于乳上梳下。</p><p><strong>玉露散：</strong>治产后乳脉不行，身体壮热，头目昏痛，大便涩滞。</p><p>人参 白茯苓 当归 炙甘草（各五分） 桔梗 川芎 白芷（各一钱） 芍药（七分）</p><p>上水煎。食后服。如热甚大便秘结，加大黄三、五分炒用。</p><p>《良方》<strong>漏芦汤：</strong>治妇人肥盛，脉气壅结，乳少。</p><p>漏芦（二两） 蛇蜕（一条） 土瓜根上共为末，酒调下二钱<strong>栝蒌散：</strong>治吹乳肿痛。</p><p>栝蒌（一个） 乳香（二钱）</p><p>上用酒煎服。外用南星为末，以温汤调涂。</p><p>（滑氏）<strong>补肝散：</strong>治肝肾二经气血亏损，胁胀作痛，或胁胀头晕，寒热发热，或遍身作痛，经候不调。</p><p>熟地 白术（炒，各一两） 枣仁（炒） 独活（各四两） 当归 川芎 黄 （炒） 山药 五味子（炒，杵） 山茱萸肉 木瓜（各半两）</p><p>上 咀。每服五钱，枣、水煎服。</p><p>《金匮》<strong>胶艾汤：</strong>治劳伤血气，冲任虚损，月水过多，淋沥不止。</p><p>阿胶（炒） 川芎 炙甘草（各一两） 艾叶 当归（各两半） 白芍 熟地（各二两）</p><p>上 咀。每服五钱，水煎服。一方加地榆、黄 ，即名安胎散。</p><p>《集验》<strong>加味八珍汤：</strong>治妇人思虑过伤，饮食日减，气血两虚，月经不调，夜梦交感，或出盗汗，寝成劳损。</p><p>人参 白术 茯苓 当归 生地（各一钱） 炙甘草 川芎 芍药 软柴胡 黄 （各五分）香附（制） 丹皮（各八分）水钟半，大枣一枚，煎七分，食前服。</p><p>《集验》<strong>调卫养荣汤：</strong>治妇人室女一切月经不调，或先或后，或绝闭不通，憎寒壮热，口苦无味，咳嗽躁烦头眩，渐成劳证者。</p><p>当归 生地 麦冬 沙参 陈皮 白术（各一钱） 牡丹皮 地骨皮（各八分） 柴胡梢 桔梗（各五分） 谷芽（一钱） 甘草（四分）</p><p>上加莲子、姜、枣，水煎服。痰中见血，加侧柏叶；烦躁口干，加炒山栀，倍麦门冬；胁下胀疼，加青皮、川芎；胸膈满闷，加黄连姜炒，枳实，去麦冬、地骨皮；夜出盗汗，加黄连、黄
 ，去柴胡、桔梗；大便秘结，加桃仁，倍当归；咳嗽不已，加栝蒌仁、阿胶；小水不利，加木通、茯苓。</p><p>《良方》<strong>当归散：</strong>治经水妄行不止，及产后气血虚弱，恶露内停，憎寒发热，宜服此去之。</p><p>当归（酒洗） 川芎 白芍（炒） 白术（炒） 黄芩（炒，各半两） 山茱萸肉（一两半）</p><p>上为末。每服二钱，酒调。日三服。一方无山茱萸。气虚者，去芩，加桂心一两。</p><p>《良方》<strong>丹参散：</strong>《良方》云∶丹参一味，其治颇类四物汤，能破宿血，补新血，安生胎，落死胎，止崩中带下，调经，下产后恶血，兼治冷热劳，腰脊痛，骨节烦疼。</p><p>丹参（酒洗去土，晾干，切）</p><p>上为细末。每服二钱，温酒调下。经脉不调，食前服。冷热劳，不拘时服。</p><p><strong>玄胡当归散：</strong>亦名延胡索散。治血积小腹疼痛，或因气逆月经不行，肚腹作痛。</p><p>当归 赤芍药 刘寄奴 没药 枳壳（麸炒） 玄胡索（炒）</p><p>上为末。每服一钱，热酒调下。</p><p><strong>牛膝散：</strong>治月水不利，脐腹作痛，或小腹引腰，气攻胸膈。</p><p>当归（酒浸） 牛膝（酒炒） 赤芍药 桂心 桃仁（去皮尖） 玄胡索（炒） 牡丹皮（各一两） 木香（三钱）</p><p>上为末。每服一钱，温酒调下。或每服五、七钱，水煎服。</p><p>《良方》<strong>交加散：</strong>治经脉不调，腹中撮痛，或结聚 瘕，产后中风。又交加散方在和阵。</p><p>生地（一斤，取汁） 生姜（十二两，取汁）</p><p>上以地黄汁炒姜 ，姜汁炒地黄 ，干为末。每服三钱，温酒调服。加芍药、玄胡、当归、蒲黄、桂心各一两，没药、红花各五钱，尤效。</p><p><strong>姜黄散：</strong>治瘀血凝滞，肚腹刺痛，或腹胀发热等证。</p><p>姜黄 当归（酒拌，各二钱） 蓬术（醋炒） 红花 桂心 川芎 玄胡索（炒） 丹皮（各五分）</p><p>上水、酒各半煎服。</p><p><strong>琥珀散：</strong>治心膈迷闷，肚腹撮痛，月信不通等疾。</p><p>乌药（二两） 当归（酒洗） 蓬术（醋制，各一两）</p><p>上为末。每服二钱，温酒调服。</p><p><strong>温经汤：</strong>治寒气客于血室，以至血气凝滞，脐腹作痛，其脉沉紧。</p><p>人参 牛膝（酒炒） 甘草（炒，各一钱） 当归 川芎 芍药 牡丹皮 蓬术（醋炒） 桂心（各五分）</p><p>上水煎服。</p><p>《经验》<strong>失笑散：</strong>治妇人心痛气刺不可忍，及产后儿枕蓄血，恶血上攻疼痛，并治小肠气痛。</p><p>五灵脂（净者） 蒲黄（等分，俱炒）</p><p>上为末。每服二、三钱，用酒煎，热服。一方∶用好醋一杓熬成膏，再入水一钟，煎至七分，热服。一方∶用醋糊和丸，龙眼大，每服一丸，以童便和水各半钟，煎七分，温服。</p><p>按∶此方若用以止痛，蒲黄宜减半；若用止血，则宜等分，或灵脂减半亦可。</p><p><strong>泽兰汤：</strong>治劳怯经闭。</p><p>泽兰叶（二钱） 当归 芍药（炒，各一钱） 甘草（炙，五分）用水煎服。</p><p><strong>当归没药丸：</strong>治血瘀作痛，及血风筋挛骨痹，手足麻木疼痛。</p><p>当归 五灵脂（炒，各一两） 没药（五钱）</p><p>上为末，醋糊丸，桐子大。每服三十丸，姜汤下。</p><p><strong>醋附丸：</strong>治元脏虚冷，月候不调，腹中急痛，赤白带下，浑身寒热，胎气壅滞不固。</p><p>香附米（半斤，醋煮，焙干为末）</p><p>上以醋糊为丸，桐子大。每服三、四十丸，米饮下。</p><p><strong>柏子仁丸：</strong>治血虚有火，月经耗损，渐至不通，日渐羸瘦而生潮热，慎勿以毒药通之，宜柏子仁丸，或前泽兰汤主之。</p><p>柏子仁（炒研） 牛膝（酒拌） 卷柏（各半两） 泽兰叶 续断（各二两） 熟地黄（三两，酒拌蒸烂，杵膏）</p><p>上为末，入地黄膏加炼蜜丸，桐子大。每服百余丸，空心米饮下。</p><p><strong>乌贼鱼骨丸：</strong>此即《内经》治血枯方。</p><p>乌贼鱼骨（去甲，四两） 芦茹（一两，即茜根）</p><p>上为末，以雀卵捣丸，小豆大。每服五丸，或十丸，鲍鱼煎汤下，以饭压之。鲍鱼即今之淡干鱼也。</p><p><strong>增损四物汤：</strong>治脾虚不摄，血去不止。</p><p>人参 当归 芍药（炒） 川芎 干姜（炒，各一两） 甘草（炙，四钱）</p><p>上每服四钱，水煎服。</p><p>《奇效》<strong>四物汤：</strong>治肝经虚热，血沸腾而崩，久不止。</p><p>当归（酒拌） 熟地 白芍 川芎 阿胶（炒） 艾叶（炒） 黄芩（各半两）</p><p>上每服四钱，水煎。</p><p>《良方》<strong>加减四物汤：</strong>治妇人血积。</p><p>当归 川芎 芍药 熟地 蓬术 三棱 肉桂 干漆（炒烟尽，等分）</p><p>上 咀。每服五、七钱，水钟半，煎七分，食远服。</p><p><strong>四物二连汤：</strong>治妇人血虚发热，或口舌生疮，或昼安夜热。</p><p>当归 川芎 芍药 熟地 胡黄连 宣黄连（各一钱）</p><p>上作一剂，水煎服。</p><p><strong>人参当归汤：</strong>治去血过多，内热短气，头痛闷乱，骨节作痛，或虚烦咽燥。</p><p>人参 当归 生地 桂心 麦冬 白芍药（各等分）</p><p>上用粳米一合，竹叶十片，水二钟，煎一钟，去米入药五钱，枣二枚，煎服，或总煎之亦可。虚甚者用熟地黄。</p><p>《良方》<strong>一味防风散：</strong>治肝经有风，以致血得风而流不归经者。</p><p>用防风去芦为末。每服一钱，白汤调服。一名独圣散，每服二钱，空心食前，用酒煮，白面清饮调下，极效。</p><p><strong>龙骨散：</strong>治血崩不止。</p><p>龙骨（ ） 当归 香附（炒，各一两） 棕毛灰（五钱）</p><p>上为细末。每服四钱，空心米汤调下。忌油腻、鸡、鱼炙爆物。</p><p><strong>如圣散：</strong>治血崩，三服全愈。</p><p>棕榈子 乌梅肉 干姜（俱烧存性，为末，各等分）</p><p>上每服二钱，空心乌梅汤调服。一方单用棕皮，半烧半生，为末，每空心服二钱亦妙。</p><p><strong>槐榆散：</strong>治血崩及肠风下血。</p><p>槐花 地榆（等分，炒焦）</p><p>上二味，用酒煎饮之。</p><p><strong>七灰散：</strong>治血崩神效。</p><p>莲蓬壳 罂粟壳 腌蟹壳 益母草 旱莲草 棕毛叶 藕节（各等分，俱烧存性为末）空心醋点汤调下三钱。一秘方用棉花子，以铜锅炒黑为末，黄酒调下二、三钱，三、两次即止，并治崩漏、小产血不止。</p><p><strong>棕灰散：</strong>方在和阵。治大肠下血，及崩漏失血。</p><p><strong>柏叶散：</strong>治元气虚弱，崩中漏血，年久不愈，亦治白带。</p><p>柏叶（炒） 当归 生地 续断 川芎 龟甲（炙） 禹余粮（各一两半） 阿胶（炒，五钱） 鳖甲（炙，两半） 赤石脂（ ） 牡蛎（ ） 地榆 艾叶（炒） 鹿茸（炙，各五钱）</p><p>上为末。每服二钱，粥饮调下。</p><p><strong>子芩散：</strong>一名黄芩散。治壮热崩中下血，是陽乘陰分，故经血泛溢，宜清其北方。</p><p>条黄芩不拘多少为细末。）</p><p>上烧秤锤粹酒，食前调下三、四钱。一方有干姜、白芷。一方以木耳、黄芩等分为丸，俱效。</p><p>《良方》<strong>防风黄芩丸：</strong>治肝经风热，以致血崩便血尿血等证。</p><p>条芩（炒黑） 防风（等分）</p><p>上为末，酒糊丸，桐子大。每服三、五十丸，食远，或食前，米饮，或温酒送下。</p><p><strong>劫劳汤：</strong>治劳嗽发热，盗汗体瘦，唾中有血，或成肺痿。此救本也，非劫劳也，能用此者，庶可望生，此外恐非佳剂矣。</p><p>白芍药（炒，一钱） 人参 黄 （炒） 当归 熟地 甘草（炒） 白茯苓 五味子（杵炒）阿胶（炒） 半夏（制，各五分，此上乃其原方，似有不足用者，仍宜加倍）</p><p>上姜、枣、水煎，日三服。乡人杨元鼎女，及笄病此甚危，百药无效，偶遇名医，得此方服三十余剂，遂愈不发。</p><p>《集验》<strong>归神汤：</strong>治妇人梦交盗汗，心神恍忽，四肢乏力，饮食少进。</p><p>人参 白术 白茯苓 归身（各一钱） 枣仁 陈皮（各八分） 圆眼肉（七枚） 甘草 羚羊角琥珀（末，各五分）</p><p>上羚羊、琥珀二味不煎，余药煎熟去 ，入二末和匀。食前服。</p><p><strong>白芷散：</strong>治下元虚弱，赤白带下，或经行不止等证。</p><p>白芷（一两） 海螵蛸（二枚，烧） 胎发（一团， ）</p><p>上为末。每服二钱，温酒调下。</p><p>（海藏）<strong>白芍药散：</strong>治妇人赤白带下，脐腹疼痛，如神。</p><p>白芍（二两，炒） 干姜（半两，炒）</p><p>上为细末。每服三钱，空心温米汤调下，晚又进一服，十日见效。</p><p><strong>克应丸：</strong>治妇人赤白带下。</p><p>熟地 赤芍（各二两） 当归（二两） 赤石脂（ ，醋淬） 龙骨 牡蛎（ ，酒淬） 茯苓 丹皮艾叶（制） 川芎（各一两）</p><p>上为末，醋糊丸，桐子大。每服五十丸，空心白汤送下。</p><p>《良方》<strong>滑石散：</strong>治热淋。</p><p>滑石（五分，研） 通草 车前子 葵子（各四分）</p><p>上为末，以浆水调服。</p><p><strong>芍药散：</strong>治妇人血滞腰胁痛。</p><p>白芍药 玄胡（炒） 肉桂（各一两） 香附米（二两，醋一升，盐半两，同煮干）</p><p>上为细末。每服二钱，不拘时，白汤调下。</p><p>《良方》<strong>通气散：</strong>治肾虚腰痛神效。</p><p>破故纸（酒炒为末）</p><p>上每服二钱，先嚼胡桃肉半个，空心以温酒送下。</p><p><strong>四制香附丸：</strong>调经养血，顺气受孕。</p><p>香附米（一斤，分四制，酒、醋、童便、米泔各浸一宿，晒干用） 当归（酒洗） 熟地（酒洗） 白芍药（四两） 川芎（各四两） 泽兰叶 白术 陈皮（各三两） 黄柏（酒炒） 甘草（酒炒，各一两）</p><p>上为末，酒糊丸，桐子大。每服七十丸，空心白汤送下。</p><p>《大典》<strong>女金丹：</strong>此韩飞霞方也，一名不换金丹。内加熟地黄一两，即名胜金丹。治妇人久虚无子，及产前产后一切病患。此药能安胎催生，妊娠临月服五、七丸，产时减痛。妇人子宫寒冷无孕，如服月余，男女自至。又治半身不遂，带浊血崩，及产后腹痛吐逆，子死腹中，气满烦闷，脐腹作痛，月水不通，中风口噤，痢疾消渴，败血上冲，头疼寒热，血运血泄，见鬼迷闷，产后伤寒，虚烦劳瘦。凡妇人诸疾，不问久近，并宜服之，兼治男子下虚无力等证。</p><p>人参 白术（炒） 茯苓 炙甘草 当归 川芎 白芍 白薇（酒洗） 丹皮 白芷 本肉桂 玄胡 没药（另研） 赤石脂（另研，上各一两） 香附（醋浸三日，炒香，十五两）</p><p>上共十六味，为末，炼蜜丸，弹子大，以瓷瓶收贮封固。每服一丸，空心温酒化下，食干物压之；服至四十九丸为一剂，以癸水调平受妊为度。妊中三、五日服一丸，产后二、三日服一丸。醋汤下亦妙。</p><p><strong>琥珀丸：</strong>治妇人或老或少，或产前产后百病，及疗三十六种诸病，七疝八瘕，心腹刺痛，卒中瘫痪，半身不遂，八风十二痹，手足酸疼，乳中结核结毒，怀胎惊动，伤犯不安，死胎不下并治。</p><p>琥珀 朱砂（各另研） 沉香 阿胶（炒珠） 附子（制） 川芎 肉桂 五味子 石斛（各五钱） 牛膝（酒浸） 当归 肉苁蓉（酒洗，晒） 人参 熟地 续断 木香 没药（各一两）一方有牛黄、珍珠、乳香、玄胡（各一两，共二十一味）。</p><p>上炼蜜为丸，弹子大。每服一丸，空心、食前、午后温酒化开服。凡服法或姜汤，或米汤，或酒，或灯草汤，或随证用引，皆可下。若伤寒中风，角弓反张，用麻黄汤随证改汤引送下。孕妇临月，宜一日一服，至产顺利，不觉疼痛。凡妇人服至五服十服之后，日倍饮食，其功言不尽述，服者当自觉也。</p><p><strong>延年益嗣丹：</strong>滋补元气，益精黑发。按∶此方即还元丹也，但制法分两不同，宜参酌用之。方在补阵。</p><p>人参 天门冬（酒浸，去心） 麦门冬（同上，各三两） 熟地黄（酒蒸，捣） 生地黄（各二两）白茯苓（酒浸，晒干） 地骨皮（酒浸，各五两） 何首乌（鲜者，半斤）</p><p>上将何首乌去皮切片，如干者用米泔水浸软拈切，外用砂锅入黑羊肉一斤，黑豆三合，量着水，上用甑箅，箅上放首乌煮而蒸之，以肉烂为度。锅盖须密，勿令泄气。取起晒干为末，炼蜜丸，梧子大。每服七、八十丸，空心温酒送下。</p><p><strong>续嗣降生丹：</strong>治妇人五脏虚损，子宫冷惫，不能成孕。并治男子精寒不固，陽事衰弱，白浊梦泄，妇人带下寒热，诸虚百损，盗汗短气，无不感应。此方乃温隐居《求嗣保生篇》所载，云东京焦员外三世无嫡嗣，后遇一神僧，问其故。曰∶无嗣者有三∶一、祖宗无德，自身无行；二、夫妻年命恐犯禁忌；三、精神不守，妻外家血寒。焦公曰∶治之有道乎？僧曰∶先修德，后修身。三年之后到台山，令行童赐以方药，名续嗣降生丹，根据方服之，后不及二十年，子孙数人皆贵显。此方无怪诞克伐之品，且温且固，凡血海虚寒者，服之必佳。但温力有余，补力不足，倘益以人参、白术、熟地、川芎、炙甘草各一两，则八珍全而温补赞育之功当非浅也，因命名曰加味续嗣降生丹。</p><p>当归（酒洗） 杜仲（酒炒） 茯神 益智仁 龙骨（ ） 桂心 吴茱萸（制） 干姜（半生半熟） 川椒（去目） 台乌药（各一两） 白芍药（酒炒）
 川牛膝（酒浸） 半夏（制） 防风 秦艽石菖蒲（去毛） 北细辛 桔梗（各五钱） 
附子（一枚，重一两者，脐下作一窍，入朱砂一钱，面裹煨熟，取出朱砂，留为衣） 
牡蛎（大片者，以童便浸四十九日，每五日一换，取出，用硫黄一两为末，酒和涂遍，用皮纸糊实，米醋浸湿，外以盐泥浓固之，候干，用炭五斤过为末。每料止用二两，余可收贮再用）</p><p>上为末，以酒煮糯米糊为丸，梧子大，以前朱砂为衣。每服三、五十丸，渐至七、八十丸，空心滚白汤，或盐汤，温酒下。</p><p><strong>河车种玉丸：</strong></p><p>紫河车（一具，只要母气壮盛、浓大新鲜者，但去胞内瘀血，不必挑去鲜红血脉，以米泔水洗净，用布绞干，石臼内生杵如糊，用山药末四、五两收干，捻为薄饼八、九个，于砂锅内焙干，以香如肉脯为妙）
 大熟地（酒洗烘干，八两） 枸杞（烘干，五两） 白茯苓（人乳拌晒三次） 归身（酒洗） 人参 菟丝（制） 阿胶（炒珠，各四两） 丹皮（酒洗） 
白薇（酒洗，各二两）沉香（一两） 桂心 山茱萸 香附米（用酒、醋、水三件各半碗，浸三日，晒干略烘，各三两）大川芎（酒浸，切片晒干，二两）</p><p>上炼蜜和丸，桐子大。每服百余丸，空心或酒，或白汤、盐汤任下。如带浊多者，加赤、白石脂各二两，须以清米泔飞过用。服药后忌生萝卜、生藕、葱、蒜、绿豆粉之类。</p><p><strong>八珍益母丸：</strong>治血气两虚，脾胃并弱，饮食少思，四肢无力，月经不调，或腰酸腹胀，或断或续，赤白带下，身作寒热，罔不获效。服一月之后即可受胎；虚甚者，用药一 ，必能受子。</p><p>人参 白术（土炒） 茯苓 川芎（各一两） 当归（酒洗） 熟地（酒洗，各二两） 炙甘草（五钱）芍药（醋炒，一两） 益母草（四两，五六月采取，止用上半截带叶者，不见铁器，晒，杵为末）</p><p>上为末，炼蜜丸，弹子大。空心蜜汤，或酒下一丸。或为小丸亦可。脾胃虚寒多滞者，加砂仁一两，姜汁炒；腹中胀闷者，加山楂肉一两，饭上蒸熟；多郁者，加香附一两，酒制。此徐思鹤《医统》方。又一方名八珍益母十全丸，于前方内用益母草八两，外加沉香四钱。思鹤曰∶资益坤元，补养气血，除淋带，壮形体，胎前和气，产后补虚，真妇人之圣剂，超古今之神方，有室家者不可不知也。予哂斯世之医，惟集古方香附胜金丹为女人开郁调经之要药，殊不审古今虚实之异。古人气实，故可用香附开导，香附味辛性燥，但能开破而已，多用之大耗气血，虚者愈甚，病者愈甚，而于滋补何有哉？今世十妇九虚，非补不可，再用香附以耗之，寝成怯弱之证，是辩之不早，则危殆而难痊矣。妇人经脉不调，或气血两虚而身体素弱者，宜服此以调养之。经不通者，服一料即通；不调者，一月即调。素不孕者，服一月即孕。胎前间用一服，则胎固而安。产后用一服，以童便、酒化开调下，则无壅滞血运之候。多服之补虚活血，凡治产后诸病极稳。若急欲取效，以酒调化服。</p><p><strong>乌鸡丸：</strong>治妇人羸弱，血虚有热，经水不调，崩漏带下，骨蒸不能成胎等疾。</p><p>乌骨白毛公鸡（一只，重二斤半许者，闭杀之，去毛杂。外用艾叶四两，青蒿四两，切碎，纳一半在鸡肚内。以小酒坛一个，入鸡并所剩蒿艾，用童便和水灌令没鸡二寸许，煮绝干，取出去骨。余俱同捣如薄饼，焙干为细末听用）
 南香附（去毛净，一斤，分四分，用米泔、童便、酒、醋各浸一分，春秋一、二日，夏一日，冬四日。取出晒干，略炒） 人参 熟地当归（酒浸洗） 生地 
川芎 白芍（各三两） 黄 白术 川牛膝 柴胡 知母 丹皮（各二两） 鳖甲（醋浸炙黄，三两） 白茯苓（二两半） 秦艽（一两半） 黄连（炒） 地骨皮
 贝母 玄胡索干姜（炮焦，各一两）</p><p>上俱为末，用酒、醋各半煮糊为丸，桐子大。每服五、六十丸，渐加至百丸，温酒、米饮任下。忌煎炒辛辣等物及苋菜。</p><p><strong>又乌鸡丸：</strong></p><p>熟地 当归 白术 山药 山茱萸 枣肉 柿饼 莲肉（各四两） 黄 （蜜炙，三两） 鹿角胶狗脊 杜仲 枸杞 莲须 香附 阿胶 川芎（各二两） 乌药（一两半）</p><p>上药制净，用乌骨鸡一只，闷杀之，干去毛去杂，连骨椎碎，用酒、醋各半同药煮熟，去骨烘干，共为末，即将余汁少入面打糊为丸。任意用引送下。</p><p>（唐氏）<strong>乌鸡丸：</strong></p><p>人参 怀生 怀熟 青蒿子（去梗） 香附（四制） 鳖甲（各三两） 白术 枣仁肉 枸杞麦冬 云苓 地骨皮（去骨） 丹皮（去骨） 白芍（各二两） 归身（二两半） 川芎 甘草（各一两）</p><p>上先将诸药备完听用，乃取丝毛乌骨白公鸡一只，约重一斤许者，扑倒，去毛秽头足肠杂不用，将鸡切作四块。先以鳖甲铺铜锅底，次入杂药以免焦腐，渐渐加童便约至斗许，煮至极烂捞起，晒干为末。将鳖甲去裙，并鸡骨俱以原汁醮炙至干，为末，同前药炼蜜为丸，桐子大。每空心用清汤送下百余丸。</p><p>《秘方》<strong>乌鸡煎丸：</strong>治妇人百病，血气虚劳，赤白带下。</p><p>人参 官桂 地骨皮（各二两） 茯苓（三两） 黄 （蜜炙） 当归（各六两） 生地 熟地 香附（各四两）</p><p>上将乌骨白鸡一只，男用雌，女用雄，笼住。将黄 末和炒面丸如芡实，喂鸡二、七日，将鸡缚死，干扫去毛，并肠杂令净，捶碎其骨，入前药于腹内缝密，用酒、醋各一瓶煮一宿，取去骨，焙干为末，用前汁打面糊丸，桐子大。每服五、六十丸，空心盐汤下。</p><p><strong>万病丸：</strong>治月经瘀闭，脐腹作痛，及产后 瘕等病。</p><p>干漆（炒烟出青白为度） 牛膝（酒洗，焙，各一两）</p><p>上为末，生地黄汁一升，用砂锅慢火熬膏丸，桐子大。每服二十丸，空心米饮下。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233871.html' class='pagedaohang'>【上一篇】<i>:卷之六十一长集·妇人规古方·通用方</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233869.html' class='pagedaohang'>【下一篇】<i>：卷之六十宙集·古方八阵·因阵·杂方</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>