<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之四十九大集·本草正（下）·竹木部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之四十九大集·本草正（下）·竹木部</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233913.html' class='pagedaohang'>【上一篇】<i>:卷之四十九大集·本草正（下）·谷部</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233911.html' class='pagedaohang'>【下一篇】<i>：卷之四十九大集·本草正（下）·水石草部</i></a></span>
</ul>
<div class="articleContent" id="articleContent"> <h1>竹木部</h1><p><strong>竹沥：</strong>（百四七）味甘，性微凉，陰也，降也。治暴中风痰，失音不语，胸中烦热，止烦闷消渴。丹溪曰∶凡风痰、虚痰在胸膈，使人癫狂，及痰在经络四肢、皮里膜外者，非此不达不行。</p><p><strong>淡竹叶：</strong>（百四八）味甘淡，气平微凉，陰中微陽，气味俱轻。清上气咳逆喘促，消痰涎，解热狂，退虚热烦躁不眠，壮热头痛，止吐血。专凉心经，亦清脾气。却风热，止烦渴，生津液，利小水，解喉痹，并小儿风热惊痫。</p><p><strong>淡竹茹：</strong>（百四九）味甘，微凉。治肺痿唾痰，唾血吐血，衄血尿血，胃热呕哕噎膈，妇人血热崩淋胎动，及小儿风热癫痫，痰气喘咳，小水热涩。</p><p><strong>天竹黄：</strong>（百五十）味甘辛，性凉，降也，陰中有陽。善开风痰，降热痰，治中风失音，痰滞胸膈，烦闷癫痫。清心火，镇心气，醒脾疏肝。明眼目，安惊悸。疗小儿风痰急惊客忤，其性和缓，最所宜用。亦治金疮，并内热药毒。</p><p><strong>官桂：</strong>（百五一）味辛甘，气大热，陽中之陽也。有小毒，必取其味甘者乃可用。桂性热，善于助陽，而尤入血分，四肢有寒疾者，非此不能达。桂枝气轻，故能走表，以其善调营卫，故能治伤寒，发邪汗，疗伤风，止陰汗。</p><p>肉桂味重，故能温补命门，坚筋骨，通血脉，治心腹寒气，头疼咳嗽鼻 
，霍乱转筋，腰足脐腹疼痛，一切沉寒痼冷之病。且桂为木中之王，故善平肝木之陰邪，而不知善助肝胆之陽气。惟其味甘，故最补脾士，凡肝邪克土而无火者，用此极妙。与参、附、地黄同用，最降虚火，及治下焦元陽亏乏。与当归、川芎同用，最治妇人产后血瘀，儿枕腹痛，及小儿痘疹虚寒，作痒不起。虽善堕胎动血，用须防此二证。若下焦虚寒，法当引火归元者，则此为要药，不可误执。</p><p><strong>丁香：</strong>（百五二）味大辛，气温，纯陽。入肾、胃、肺脏。能发诸香，辟恶去邪，温中快气。治上焦呃逆翻胃，霍乱呕吐，解酒毒，消
 
癖奔豚陰寒，心腹胀满冷痛，暖下焦腰膝寒疼，壮陽道，抑陰邪，除胃寒泻痢，杀鬼疰蛊毒，疳蚀诸虫，辟口气，坚齿牙，及妇人七情五郁，小儿吐泻，痘疮胃寒，灰白不发。</p><p><strong>白檀香：</strong>（百五三）味辛，气温。能散风热，辟秽恶邪气，消肿毒，逐鬼魅。煎服之可散冷气，止心腹疼痛，定霍乱，和胃气，开噎膈，止呕吐，进饮食。又治面生黑子，每晚以热水洗拭，磨汁涂之甚良。</p><p><strong>沉香：</strong>（百五四）味辛，气微温，陽也，可升可降。其性暖，故能抑陰助陽，扶补相火；其气辛，故能通天彻地，条达诸气。除转筋霍乱，和噤口泻痢，调呕逆胃翻喘急，止心腹胀满疼痛，破症癖，疗寒痰，和脾胃，逐鬼疰恶气，及风湿骨节麻痹，皮肤瘙痒结气。</p><p><strong>乌药：</strong>（百五五）气味辛温，善行诸气，入脾、胃、肝、肾、三焦、膀胱诸经。疗中恶鬼气蛊毒，开胸膈，除一切冷气，止心腹疼痛，喘急霍乱，反胃胀满，温肠胃，行宿食，止泻痢，除天行疫瘴，气厥头痛，膀胱肾气攻冲心腹，疝气香港脚，痈疽疥癞，及妇人血气，小儿虫积，亦止小便频数，气淋带浊，并猫犬百病，俱可磨汁灌治之。</p><p><strong>枸杞：</strong>（百五六）味甘微辛，气温，可升可降。味重而纯，故能补陰；陰中有陽，故能补气，所以滋陰而不致陰衰助陽而能使陽旺。虽谚云∶离家千里，勿食枸杞，不过谓其助陽耳，似亦未必然也。此物微助陽而无动性，故用之以助熟地最妙。其功则明耳目，壮神魂，添精固髓，健骨强筋，善补劳伤，尤止消渴。真陰虚而脐腹疼痛不止者，多用神效。</p><p><strong>地骨皮：</strong>（百五七）枸杞根也。南者苦味轻，微有甘辛，北者大苦性劣，入药惟南者为佳。其性辛寒，善入血分肝肾三焦胆经。退陰虚血热，骨蒸有汗，止吐血衄血，解消渴，疗肺肾胞中陰虚伏火。煎汤漱口止齿血。凡不因风寒而热在精髓陰分者，最宜此物。凉而不峻，可理虚劳。气轻而辛，故亦清肺。假热者勿用。</p><p><strong>浓朴：</strong>（百五八）味苦辛，气大温，气味俱浓，陽中之陰，可升可降。有小毒。用此者，用其温降散滞。制用姜汁炒。治霍乱转筋，消痰下气，止咳嗽呕逆吐酸，杀肠脏诸虫，宿食不消，去结水，破宿血，除寒湿泻痢，能暖脾胃，善走冷气。总之，逐实邪，泻膨胀，散结聚，治胸腹疼痛之要药。</p><p>倘本元虚弱，误服脱人真气。孕妇忌用，堕胎须知。</p><p><strong>枣仁：</strong>（百五九）味微甘，气平。其色赤，其肉味酸，故名酸枣。其仁居中，故性主收敛而入心。</p><p>多眠者生用，不眠者炒用。宁心志，止虚汗，解渴去烦，安神养血，益肝补中，收敛魂魄。</p><p><strong>杜仲：</strong>（百六十）味甘辛淡，气温平。气味俱薄，陽中有陰。其功入肾。用姜汁或盐水润透，炒去丝。补中强志，壮肾添精，腰痛殊功，足疼立效。除陰囊寒湿，止小水梦遗。因其气温，故暖子宫；因其性固，故安胎气。内热火盛者，亦当缓用。</p><p><strong>山茱萸：</strong>（百六一）味酸涩，主收敛，气平微温，陰中陽也。入肝肾二脏。能固陰补精，暖腰膝，壮陰气，涩带浊，节小便，益髓兴陽，调经收血。若脾气大弱而畏酸者，姑暂止之，或和以甘草、煨姜亦可。</p><p><strong>苏木：</strong>（百六二）味微甘微辛，性温平，可升可降，乃三陰经血分药也。少用则和血活血，多用则行血破血。主妇人月经不调，心腹作痛，血癖气壅。凡产后血瘀，胀闷势危者，宜用五两，水煮浓汁服之。亦消痈肿死血，排脓止痛，及打扑瘀血，可敷。若治破伤风，宜为末酒服，立效。</p><p><strong>川椒：</strong>（百六三）味辛，性热，有小毒。本纯陽之物，其性下行，陽中有陰也。主温中下气，开通腠理，散肌表寒邪，除脏腑冷痛，去胸腹留饮，停痰宿食，解郁结，温脾胃，止咳逆呕吐，逐寒湿风痛，疗伤寒温疟，水肿湿疸，除齿痛，暖腰膝，收陰汗，缩小便，温命门，止泄泻下痢，遗精脱肛，杀蛔虫鬼疰蛊毒蛇虫诸毒。久服之能通神明，实腠理，和血脉，坚齿牙，生须发，明耳目，调关节，耐寒暑。</p><p>若中其毒，惟冷水、麻仁浆可以解之。</p><p><strong>胡椒：</strong>（百六四）味辛，性大热，纯陽也。善走气分。温中下气，暖肠胃，消宿食，辟臭恶，除寒食寒痰，寒饮吐水，止反胃呕吐霍乱，虚寒胀满，心腹疼痛，去冷积陰毒，壮肾气，治大肠寒滑冷痢，杀一切虫鱼鳖蕈诸药食陰凝之毒。若治风虫牙痛，须同萆茇为末，熔蜡为细丸，塞孔中即愈。</p><p><strong>金樱子：</strong>（百六五）味涩，性平。生者色青酸涩，熟者色黄甘涩，当用其将熟微酸而甘涩者为妙。</p><p>其性固涩，涩可固陰治脱，甘可补中益气。故善理梦遗精滑，及崩淋带漏，止吐血衄血，生津液，安魂魄，收虚汗，敛虚火，益精髓，壮筋骨，补五脏，养血气，平咳嗽，定喘急，疗怔忡惊悸，止脾泄血痢及小水不禁。此固陰养陰之佳品，而人之忽之亦久矣，此后成宜珍之。</p><p><strong>槐蕊：</strong>（百六六）味苦，性寒。清心肺脾肝大肠之火，除五内烦热，心腹热疼，疗眼目赤痛热泪。</p><p>炒香嚼咽，治失音喉痹。止吐血衄血，肠风下血，妇人崩中漏下，及皮肤风热。凉大肠，杀疳虫，治痈疽疮毒，陰疮湿痒痔漏，解杨梅恶疮，下疳伏毒，大有神效。</p><p><strong>柏子仁：</strong>（百六七）味甘平，性微凉。能润心肺，养肝脾，滋肾燥，安神魂，益志意。故可定惊悸怔忡，益陰气，美颜色，疗虚损，益血止汗，润大肠，利虚秘，亦去百邪鬼魅，小儿惊痫。总之，气味清香，性多润滑，虽滋陰养血之佳剂，若欲培补根本，乃非清品所长。</p><p><strong>枳壳：</strong>（百六八）即枳实之迟收而大者。较之枳实，其气略散，性亦稍缓，功与枳实大类。但枳实性重，多主下行削坚，而此之气轻，故多主上行破气。通利关节，健脾开胃，平肺气，止呕逆反胃霍乱咳嗽，消痰消食，破心腹结气，
 瘕 癖，开胸胁胀满痰滞，逐水肿水湿泻痢，肠风痔漏，肛门肿痛。因此稍缓，故可用之束胎安胎，炙热可熨痔肿。虚者少用，恐伤元气。</p><p><strong>枳实：</strong>（百六九）味苦微酸，微寒，气味俱浓，陰中微陽。其性沉，急于枳壳。除胀满，消宿食，削坚积，化稠痰，破滞气，平咳喘，逐瘀血停水，解伤寒结胸，去胃中湿热。佐白术亦可健脾，佐大黄大能椎荡。能损真元，虚羸勿用。</p><p><strong>蔓荆子：</strong>（百七十）味苦辛，气清，性温，升也，陽也。入足太陽、陽明、厥陰经。主散风邪，利七窍，通关节，去诸风头痛脑鸣，头沉昏闷，搜肝风，止目睛内痛泪出，明目坚齿，疗筋骨间寒热湿痹拘挛，亦去寸白虫。</p><p><strong>五加皮：</strong>（百七一）味辛，性温。除风湿，行血脉，壮筋骨，明目下气。治骨节四肢拘挛，两脚痹痛，风弱五缓，陰痿囊湿，疝气腹痛，小便遗沥，女人陰痒。凡诸浸酒药，惟五加皮与酒相合，大能益人，且味美也。仙家重此，谓久服可以长生，故曰∶宁得一把五加，不用金银满车。虽未必然，然亦必有可贵者。</p><p><strong>川楝子：</strong>（百七二）味苦，性寒，有小毒，陰也。能治伤寒瘟疫烦热狂躁，利小水，泻肝火，小肠膀胱湿热，诸疝气疼痛，杀三虫疥癞，亦消陰痔。丸散汤药任意可用，甄权言其不入汤使，则失之矣。</p><p><strong>苦楝根：</strong>味大苦。杀诸虫，尤善逐蛔。利大肠，治游风热毒恶疮。苦酒和涂疥癣甚良。</p><p><strong>女贞子：</strong>（百七三）味苦，性凉，陰也，降也。能养陰气，平陰火，解烦热骨蒸，止虚汗消渴，及淋浊崩漏，便血尿血，陰疮痔漏疼痛。亦清肝火，可以明目止泪。</p><p><strong>桑白皮：</strong>（百七四）味甘微辛微苦，气寒。气味俱薄，升中有降，陽中有陰。入手太陰肺脏。气寒味辛，故泻肺火；以其味甘，故缓而不峻。止喘嗽唾血，亦解渴消痰，除虚劳客热头痛。水出高原，故清肺亦能利水。去寸白，杀腹脏诸虫。研汁治小儿天吊惊痫客忤，及敷鹅口疮，大效。作线可缝金疮。既泻肺实，又云补气，则未必然。</p><p><strong>黄柏：</strong>（百七五）味苦微辛，气寒，陰中微陽，降也，善降三焦之火。制各以类，但其性多沉，尤专肝肾，故曰足少陰本经、足太陽、厥陰之引经也。清胃火呕哕蛔虫，除伏火骨蒸烦热，去肠风热痢下血，逐二便邪火结淋。</p><p>上可解热渴口疮，喉痹痈疡；下可去足膝湿热，疼痛痿蹶。此其性寒润降，去火最速。丹溪言其制伏龙火，补肾强陰。然龙火岂沉寒可除？水枯岂苦劣可补？陰虚水竭，得降愈亡，扑减元陽，莫此为甚。水未枯而火盛者，用以抽薪则可，水既竭而枯热者，用以补陰实难，当局者慎勿认为补剂。</p><p>予尝闻之丹溪曰∶火有二∶君火者，人火也，心火也，可以湿伏，可以水灭，可以直折，黄连之属可以制之；相火者，天火也，龙雷之火也，陰火也，不可以水湿折之，当从其性而伏之，惟黄柏之属可以降之。按此议论，若有高见，而实矫强之甚，大是误人。夫所谓从其性者，即《内经》从治之说也。经曰∶正者正治，从者反治。正治者，谓以水制火，以寒治热也。从治者，谓以火济火，以热治热也，亦所谓甘温除大热也。岂以黄连便是正治，黄柏便是从治乎？，即曰黄连主心火，黄柏主肾火，然以便血溺血者，俱宜黄连，又岂非膀胱、大肠下部药乎？治舌疮口疮者，俱宜黄柏，又岂非心脾上部药乎？总之，黄连、黄柏均以大苦大寒之性，而曰黄连为水，黄柏非水，黄连为泻，黄柏为补，岂理也哉？若执此说，误人多矣，误人多矣。</p><p><strong>栀子：</strong>（百七六）味苦，气寒。味浓气薄，气浮味降，陰中有陽。因其气浮，故能清心肺之火，解消渴，除热郁，疗时疾躁烦，心中懊 ，热闷不得眠，热厥头疼，耳目风热赤肿疼痛，霍乱转筋。</p><p>因其味降，故能泻肝肾膀胱之火，通五淋，治大小肠热秘热结，五种黄胆、三焦郁火，脐下热郁疝气，吐血衄血，血痢血淋，小腹损伤瘀血。若用佐使，治有不同∶加茵陈，除湿热疸黄；加豆豉，除心火烦躁；加浓扑、枳实，可除烦满；加生姜、陈皮，可除呕哕；同玄胡索，破热滞瘀血腹痛。</p><p>此外如面赤酒 ，热毒汤火，疮疡肿痛，皆所宜用。仲景因其气浮而苦，极易动吐，故用为吐药，以去上焦痰滞。丹溪谓其解郁热，行结气。其性屈曲下行，大能降火从小便泄去，人所不知。</p><p><strong>郁李仁：</strong>（百七七）味苦辛，陰中有陽，性润而降。故能下气消食，利水道，消面目四肢大腹水气浮肿，开肠中结气滞气，关隔燥涩，大便不逸，破血积食癖。凡妇人、小儿实热结燥者皆可用。</p><p><strong>诃子：</strong>（百七八）味苦酸涩，气温。苦重酸轻，性沉而降，陰也。能消宿食膨胀，止呕吐霍乱，定喘止嗽，破结气，安久痢，止肠风便血，降痰下气，开滞涩肠，通达津液，疗女人崩中胎漏带浊，经乱不常。若久痢肛门急痛，或产妇陰痛者，宜和蜡烧烟熏之，或煎汤熏洗亦可。若痰嗽咽喉不利，宜含数枚，咽津殊效。其有上焦元气虚陷者，当避其苦降之性。</p><p><strong>侧柏：</strong>（百七九）味苦，气辛，性寒。善清血凉血，止吐血衄血，痢血尿血，崩中赤白，去湿热湿痹，骨节疼痛。捣烂可敷火丹，散 腮肿痛热毒，及汤火伤，止痛灭瘢。炙捣可 冻疮。烧汁涂发，可润而使黑。</p><p><strong>辛夷：</strong>（百八十）一名木笔，一名迎春。气味辛温，乃手太陰、足陽明之药。能解寒热憎寒体噤，散风热，利九窍，除头风脑痛，眩冒瘙痒，疗面肿引齿疼痛。若治鼻塞涕出，鼻渊鼻鼽鼻疮，及痘后鼻疮，并宜为末，入麝香少许，以葱白蘸药点人数次，甚良。</p><p><strong>皂角：</strong>（百八一）气味辛咸，性温，有小毒。善逐风痰，利九窍，通关节，治头风，杀诸虫精物，消谷导痰，除咳嗽心腹气结，疼痛胀满，开中风口噤，治咽喉痹塞肿痛，行肺滞，通大肠秘结，堕胎，破坚症，消肿毒，及风癣疥癞。烧烟熏脱肛肿痛。可为丸散，不入汤药。</p><p><strong>巴豆：</strong>（百八二）味辛，性热，有大毒，可升可降。善开关窍，破症坚积聚，逐痰饮，杀诸恶毒虫毒蛊毒，通秘结，消宿食，攻脏腑停寒，生冷壅滞，心腹疼痛，泻痢惊痫，诸水气症气，下活胎死胎，逐瘀血血积，及消痈疡疔毒恶疮，去
 
肉恶肉腐肉，排脓消肿，喉痹牙疼诸证。然其性刚气烈，无处不到，故称为斩关夺门之将，若误用之，则有推墙倒壁之虞；若善用之，则有戡乱调中之妙，用者所当慎察。</p><p><strong>密蒙花：</strong>（百八三）味甘平，性微寒。入肝经，润肝燥，专理目疾。疗青盲，去赤肿多浪，消目中赤脉肤翳，羞明畏日，及小儿疮痘疳气攻目，风热麋烂，云翳遮睛。制用之法，宜蜜酒拌蒸三次，日干用<strong>雷丸：</strong>（百八四）味苦，性寒，有小毒。杀三虫，逐蛊毒诸毒，降胃中实热，痰火癫狂，除百邪恶气，并一应血积气聚。</p><p><strong>大枫子：</strong>（百八五）味辛，性热，有毒。能治风癣疥癞，攻毒杀虫，亦疗杨梅诸疮。</p><p><strong>芜荑：</strong>（百八六）味辛平，性温。主心腹冷气症积疼痛，散肌肤风湿婬婬如虫行，杀三虫，去寸白及诸恶虫毒，疗肠风痔漏恶疮。和猪脂捣涂热疮，和蜜可治湿癣。</p><p><strong>茯苓：</strong>（百八七）味甘淡，气平。性降而渗，陽中陰也。有赤白之分，虽《本草》言赤泻丙丁，白入壬癸，然总不失为泄物，故能利窍去湿。利窍则开心益智，导浊生津；去湿则逐水燥脾，补中健胃。祛惊痫，浓肠脏，治痰之本，助药之降。以其味有微甘，故曰补陽，但补少利多，故多服最能损目，久弱极不相宜。若以人乳拌晒，乳粉既多，补陰亦妙。</p><p><strong>茯神：</strong>（百八八）附根而生近，故能入心经，通心气，补健忘，止恍惚惊悸。虽《本草》所言如此，然总不外于渗降之物，与茯苓无甚相远也。</p><p><strong>猪苓：</strong>（百八九）味微苦、甘，气平，陽牛陰也。性善降渗，入膀胱，肾经。通淋消水肿，除湿利小便。因其苦，故能泄滞，因其淡，故能利窍。亦解伤寒湿热香港脚白浊，亦治妊娠子淋胎肿。</p><p><strong>桑寄生：</strong>（百九十）味苦，性凉。主女子血热崩中胎漏，固血安胎，及产后血热诸疾，去风热湿痹，腰膝疼痛、长须眉、坚发齿，凉小儿热毒，痈疳疮癞。</p><p><strong>琥珀：</strong>（百九一）味甘淡，性平。安五脏，清心肺，定魂魄，镇癫痫，杀邪鬼精魅，消瘀血痰涎，解蛊毒，破 结，通五淋，利小便，明目磨翳，止血生肌，亦合金疮伤损。</p><p><strong>松香：</strong>（百九二）味苦辛，温。治痈疽恶疮，头疡白 ，风湿疥癣。酒煮糊丸，可治历节风痛，亦治妇人崩带。煎膏则活血生肌，排脓止痛。塞牙孔杀虫。敷刺入肉中自出。加铜末研掺，大治金疮折伤。</p><p><strong>乳香：</strong>（百九三）味苦辛，性温，微热。辟邪恶诸气，治霍乱，通血脉，止大肠血痢疼痛，及妇人气逆血滞，心腹作痛，消痈疽诸毒，托里护心，活血定痛，舒筋脉，疗折伤。煎膏止痛长肉。</p><p><strong>没药：</strong>（百九四）味苦，气平。能破血散血，消肿止痛。疗金疮杖疮，诸恶疮，痔漏痈肿。破宿血瘕，及堕胎产后血气作痛。凡治金刃跌坠，损伤筋骨，心腹血瘀作痛者，并宜研烂热酒调服，则推陈致新，无不可愈。</p><p><strong>阿魏：</strong>（百九五）味苦辛，性热，有毒。其气辛臭，乃能辟夺臭气，逐瘟疫瘴疟，传尸鬼气恶气。</p><p>疗霍乱隔噎颓疝，心腹疼痛，杀诸小虫牙虫。破 积，消癖块，除蛊毒，及一切蕈菜牛羊鱼肉诸毒。</p><p>或散或丸，随意可服。</p><p><strong>樟脑：</strong>（百九六）味辛微苦，性热。善通关窍，破滞气。辟中恶邪气，治疥癣，杀虫除蠹，着鞋中，去香港脚。烧烟熏衣筐席簟，除蚤虱壁虱。北方新生小猫极多跳蚤，用此拌面研匀掺擦之，则尽落无遗，亦妙方也。</p><p><strong>龙脑：</strong>（百九七）即冰片。味微甘，大辛。敷用者，其凉如冰，而气雄力锐，性本非热，陽中有陰也。善散气散血，散火散滞，通窍辟恶，逐心腹邪气，疗喉痹脑痛，鼻
 
齿痛，伤寒舌出，小儿风痰，邪热急惊，痘疔黑陷。凡气壅不能开达者，咸宜佐使用之。亦通耳窍，散目热，去目中赤肤翳障，逐三虫，消五痔，疗一切恶疮聚毒，下疳痔漏疼痛。亦治妇人气逆难产，研末少许，新汲水服之则下。以热酒服之则能杀人。凡用此者，宜少而暂，多则走散真气，大能损人。</p><p><strong>血竭：</strong>（百九八）味甘咸微涩，性平。善破积血，止痛生肌。疗金疮折伤打损，血瘀疼痛，内伤血逆，妇人血气凝滞，亦能生血补虚，俱可为末酒服，并治一切恶疮癣疥久不合口。然性能引脓，不宜多用。</p><p><strong>芦荟：</strong>（百九九）味大苦，性大寒。气味俱浓，能升能降。除风热烦闷，清肺胃郁火，凉血清肝明目，治小儿风热急惊癫痫，五疳热毒，杀三虫，及痔漏热疮。军用杀疳蛔。吹鼻治脑疳鼻热鼻痒鼻痔。研末敷虫牙。同甘草敷湿癣杀虫，出黄水极妙。</p><p><strong>干漆：</strong>（二百）味辛，性温，有毒。能疗绝伤，续筋骨，杀三虫，去蛔虫，削年深坚结之积滞，破日久凝聚之瘀血。用须炒熟入药，不尔损人肠胃。若外着其毒而生漆疮者，惟杉木汤、紫苏汤、蟹汤浴之可解，或用香油调铁锈涂之。</p><p><strong>苏合油：</strong>（二百一）味甘辛，性温。能辟邪恶诸气，杀鬼魅蛊毒虫毒，疗癫痫温疟，止气逆疼痛。</p><p>亦通神明，可除梦魇。</p><p><strong>孩儿茶：</strong>（二百二）味苦微涩，性凉。能降火生津，清痰涎咳嗽，治口疮喉痹烦热，止消渴吐血衄血，便血尿血，湿热痢血，及妇人崩淋，经血不止，小儿疳热、口疳热疮、湿烂诸疮，敛肌长肉，亦杀诸虫。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/233913.html' class='pagedaohang'>【上一篇】<i>:卷之四十九大集·本草正（下）·谷部</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/233911.html' class='pagedaohang'>【下一篇】<i>：卷之四十九大集·本草正（下）·水石草部</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>