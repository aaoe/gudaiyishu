<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之五道集·脉神章（中）·通一子脉义</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之五道集·脉神章（中）·通一子脉义</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234330.html' class='pagedaohang'>【上一篇】<i>:卷之六道集·脉神章（下）·《难经》脉义</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234328.html' class='pagedaohang'>【下一篇】<i>：卷之四道集·脉神章（上）·《内经》脉义</i></a></span>
</ul>
<div class="articleContent" id="articleContent"> <h1>通一子脉义</h1><p><strong>脉神（一）</strong></p><p>脉者，血气之神，邪正之鉴也。有诸中必形诸外，故血气盛者脉必盛，血气衰者脉必衰，无病者脉必正，有病者脉必乖。矧人之疾病，无过表里寒热虚实，只此六字，业已尽之。然六者之中，又惟虚实二字为最要。盖凡以表证、里证、寒证、热证，无不皆有虚实，既能知表里寒热，而复能以虚实二字决之，则千病万病，可以一贯矣。且治病之法，无逾攻补。用攻用补，无逾虚实。欲察虚实，无逾脉息。虽脉有二十四名主病各异，然一脉能兼诸病，一病亦能兼诸脉，其中隐微，大有玄秘，正以诸脉中亦皆有虚实之变耳。言脉至此，有神存矣。倘不知要而泛焉求迹，则毫厘千里，必多迷误，故予特表此义。有如洪涛巨浪中，则在乎牢执柁杆，而病值危难处，则在乎专辩虚实，虚实得真，则标本陰陽，万无一失。其或脉有疑似，又必兼证兼理，以察其孰客孰主，孰缓孰急。能知本末先后，是即神之至也矣。</p><p><strong>部位解（二）</strong></p><p>左寸心部也，其候在心与心包络。得南方君火之气，脾土受生，肺金受制，其主神明清浊。</p><p>右寸肺部也，其候在肺与膻中。得西方燥金之气，肾水受生，肝木受制，其主情志善恶。</p><p>右二部，所谓上以候上也，故凡头面、咽喉、口齿、颈项、肩背之疾，皆候于此。</p><p>左关肝部也，其候在肝胆。得东方风木之气，心火受生，脾土受制，其主官禄贵贱。</p><p>右关脾部也，其候在脾胃。得中央湿土之气，肺金受生，肾水受制，其主财帛浓薄。</p><p>右二部居中，所以候中焦也，故凡于胁肋腹背之疾，皆候于此。</p><p>左尺肾部也，其候在肾与膀胱、大肠。得北方寒水之气，肝木受生，心火受制，其主陰气之寿元。</p><p>右尺三焦部也，其候在肾与三焦、命门、小肠。得北方天一相火之气，脾土受生，肺金受制，其主陽气之寿元。</p><p>右二部，所谓下以候下也，故凡于腰腹、陰道及脚膝之病，皆候于此。按∶本经曰∶上竟上者，胸喉中事；下竟下者，少腹腰股膝胫中事。所以脉之形见上者候上，下者候下，此自然之理也。</p><p>自王叔和云∶心与小肠合于左寸，肺与大肠合于右寸，以至后人遂有左心小肠，右肺大肠之说，其谬甚矣。夫小肠、大肠皆下部之腑，自当应于两尺。然脉之两尺，左为水位，乃真陰之舍也；右为火位，乃元陽之本也。小肠属火，而火居火位，故当配于下之右；大肠属金，而金水相从，故当配于下之左，此亦其当然也。但二肠连胃，气本一贯，故在《内经》亦不言其定处，而但曰大肠、小肠皆属于胃，是又于胃气中，总可察二肠之气也。然凡在下焦脏腑，无不各具陰陽，若欲察下部之陽者，当总在右尺；察下部之陰者，当总在左尺，则尽其要矣。或问曰∶何以右尺为陽而属火？曰尺为蛇武之乡，而地之刚居西北，所以手足之右强于左，是即左陰右陽之义也。此篇尚有详论，具载《类经，求正录》中，所当参阅。</p><p><strong>正脉十六部（三）</strong></p><p>浮、沉、迟、数、洪、微、滑、涩、弦、芤、紧、缓、结、伏、虚、实。</p><p><strong>浮脉</strong>举之有余，按之不足。浮脉为陽，凡洪大芤革之属，皆其类也。为中气虚，为陰不足，为风，为暑，为胀满，为不食，为表热，为喘急。浮大为伤风，浮紧为伤寒，浮滑为宿食，浮缓为湿滞，浮芤为失血，浮数为风热，浮洪为狂躁。虽曰浮为在表，然真正风寒外感者，脉反不浮，但其紧数而略兼浮者，便是表邪，其证必发热无汗，或身有酸疼，是其候也。若浮而兼缓，则非表邪矣。大都浮而有力有神者，为陽有余，陽有余则火必随之，或痰见于中，或气壅于上，可类推也。若浮而无力空豁者，为陰不足，陰不足则水亏之候，或血不营心，或精不化气，中虚可知也。若以此等为表证，则害莫大矣。其有浮大弦硬之极，甚至四倍以上者，《内经》谓之关格，此非有神之谓，乃真陰虚极而陽亢无根，大凶之兆也。凡脉见何部，当随其部而察其证，诸脉皆然。</p><p><strong>沉脉</strong>轻手不见，重取乃得。沉脉为陰，凡细小、隐伏、反关之属，皆其类也，为陽郁之候。为寒，为水，为气，为郁，为停饮，为 瘕，为胀实，为厥逆，为洞泄。沉细为少气，为寒欲，为胃中冷，为腰脚痛，为 癖。沉迟为痼冷，为精寒。沉滑为宿食，为伏痰。沉伏为霍乱，为胸腹痛。</p><p>沉数为内热。沉弦、沉紧为心腹、小肠疼痛。沉虽属里，然必察其有力无力，以辩虚实。沉而实者，多滞多气，故曰下手脉沉，便知是气。气停积滞者，宜消宜攻。沉而虚者，因陽不达，因气不舒。陽虚气陷者，宜温宜补。其有寒邪外感，陽为陰蔽，脉见沉紧而数，及有头疼身热等证者，正属邪表，不得以沉为里也。</p><p><strong>迟脉</strong>不及四至者皆是也。迟为陰脉，凡代缓结涩之属，皆其相类，乃陰盛陽亏之候。为寒，马虚。浮而迟者内气虚，沉而迟者表气虚。迟在上，则气不化精，迟在下，则精不化气。气寒则不行，血寒则凝滞。若迟兼滑大者，多风痰顽痹之候，迟兼细小者，必真陽亏弱而然。或陰寒留蓄于中，则为泄为痛；或元气不荣于表，则寒栗拘挛。大都脉来迟慢者，总由元气不充，不可妄施攻击。</p><p><strong>数脉</strong>五至六至以上，凡急疾紧促之属，皆其类也。为寒热，为虚劳，为外邪，为痈疡。滑数、洪数者多热，涩数、细数者多寒。暴数者多外邪，久数者必虚损。数脉有陰有陽。今后世相传，皆以数为热脉，及详考《内经》则但曰∶诸急者多寒，缓者多热，滑者陽气盛，微有热。曰∶粗大者，陰不足，陽有余，为热中也。曰∶缓而滑者曰热中。舍此之外，则并无以数言热者。而迟冷数热之说，乃始自《难经》云数则为热，迟则为寒，今举世所宗，皆此说也。不知数热之说，大有谬误。何以见之？盖自余历验以来，凡见内热伏火等证，脉反不数，而惟洪滑有力，如经文所言者是也。至如数脉之辩，大约有七，此义失真，以至相传遗害者，弗胜纪矣。兹列其要者如左，诸所未尽，可以类推。一、外邪有数脉。凡寒邪外感，脉必暴见紧数。然初感便数者，原未传经，热自何来？所以只宜温散。即或传经日久，但其数而滑实，方可言热；若数而无力者，到底仍是陰证，只宜温中。此外感之数，不可尽以为热也。若概用寒凉，无不杀人。一、虚损有数脉。凡患陽虚而数者，脉必数而无力，或兼细小，而证见虚寒，此则温之且不暇，尚堪作热治乎？又有陰虚之数者，脉必数而弦滑，虽有烦热诸证，亦宜慎用寒凉，若但清火，必至脾泄而败。且凡患虚损者，脉无不数，数脉之病，惟损最多，愈虚则愈数，愈数则愈危，岂数皆热病乎？若以虚数作热数，则万无不败者矣。一、疟疾有数脉。凡疟作之时，脉必紧数，疟止之时，脉必和缓，岂作即有火，而止则无火乎？且火在人身，无则无矣，有则无止时也。能作能止者，惟寒邪之进退耳，真火真热，则不然也。此疟疾之数，故不可尽以为热。一、痢疾有数脉。凡痢疾之作，率由寒湿内伤，脾肾俱损，所以脉数但兼弦涩细弱者，总皆虚数，非热数也，悉宜温补命门，百不失一。其有形证多火，年力强壮者，方可以热数论治。然必见洪滑实数之脉，方是其证。一、痈疡有数脉。凡脉数身无热而反恶寒，饮食如常者，或身有热而得汗不解者，即痈疽之候也。然疮疡之发，有陰有陽，可攻可补，亦不得尽以脉数者为热证。一、痘疹有数脉，以邪毒未达也，达则不数矣。此当以虚实大小分陰陽，亦不得以数为热脉。一、癖有数脉。凡胁腹之下有块如盘者，以积滞不行，脉必见数。若积久成疳，陽明壅滞，而致口臭、牙疳、发热等证者，乃宜清胃清火。如无火证，而脉见细数者，亦不得认以为热。一、胎孕有数脉。以冲任气阻，所以脉数，本非火也。此当以强弱分寒热，不可因其脉数，而执以黄芩为圣药。按∶以上数脉诸证，凡邪盛者多数脉，虚甚者尤多数脉，则其是热非热，从可知矣。</p><p><strong>洪脉</strong>大而实也，举按皆有余。洪脉为陽，凡浮芤实大之属，皆其类也，为血气燔灼，大热之候。浮洪为表热，沉洪为里热。为胀满，为烦渴，为狂躁，为斑疹，为头疼面热，为咽干喉痛，为口疮痈肿，为大小便不通，为动血，此陽实陰虚，气实血虚之候。若洪大至极，甚至四倍以上者，是即陰陽离绝，关格之脉也，不可治。</p><p><strong>微脉</strong>纤细无神，柔弱之极，是为陰脉。凡细小虚濡之属，皆其类也，乃血气俱虚之候。为畏寒，为恐惧，为怯弱，为少气，为中寒，为胀满，为呕哕，为泄泻，为虚汗，为食不化，为腰腹疼痛，为伤精失血，为眩运厥逆。此虽气血俱虚，而尤为元陽亏损，最是陰寒之候。</p><p><strong>滑脉</strong>往来流利，如盘走珠。凡洪大芤实之属，皆其类也，乃气实血壅之候。为痰逆，为食滞，为呕吐，为满闷。滑大、滑数为内热，上为心肺、头目、咽喉之热，下为小肠、膀胱、二便之热。</p><p>妇人脉滑数而经断者为有孕。若平人脉滑而和缓，此自营卫充实之佳兆；若过于滑大，则为邪热之病。又凡病虚损者，多有弦滑之脉，此陰虚然也；泻痢者，亦多弦滑之脉，此脾肾受伤也，不得通以火论。</p><p><strong>涩脉</strong>往来艰涩，动不流利，如雨 
沙，如刀刮竹，言其象也。涩为陰脉，凡虚细微迟之属，皆其类也，为血气俱虚之候。为少气，为忧烦，为痹痛，为拘挛，为麻木，为无汗，为脾寒少食，为胃寒多呕，为二便违和，为四肢厥冷。男子为伤精，女子为失血，为不孕，为经脉不调。凡脉见涩滞者，多由七情不遂，营卫耗伤，血无以充，气无以畅。其在上，则有上焦之不舒，在下则有下焦之不运，在表则有筋骨之疲劳，在里则有精神之短少，凡此总属陽虚。诸家言气多血少，岂以脉之不利，犹有气多者乎？</p><p><strong>弦脉</strong>按之不移，硬如弓弦。凡滑大坚搏之属，皆其类也。为陽中伏陰，为血气不和，为气逆，为邪胜，为肝强，为脾弱，为寒热，为痰饮，为宿食，为积聚，为胀满，为虚劳，为疼痛，为拘急，为疟痢，为疝痹，为胸胁痛。《疮疽论》曰∶弦洪相搏，外紧内热，欲发疮疽也。弦从木化，气通乎肝，可以陰，亦可以陽。但其弦大兼滑者，便是陽邪；弦紧兼细者，便是陰邪。凡脏腑间胃气所及，则五脏俱安，肝邪所侵，则五脏俱病。何也？盖木之滋生在水，培养在土。若木气过强，则水因食耗，土为克伤；水耗则肾亏，土伤则胃损；肾为精血之本，胃为水谷之本，根本受伤，生气败矣，所以木不宜强也。矧人无胃气曰死，故脉见和缓者吉，指下弦强者凶。盖肝邪与胃气不和，缓与弦强相左，弦甚者土必败，诸病见此，总非佳兆。</p><p><strong>芤脉</strong>浮大中空，按如葱管。芤为陽脉，凡浮豁弦洪之属，皆相类也，为孤陽脱陰之候。为失血脱血，为气无所归，为陽无所附，为陰虚发热，为头晕目眩，为惊悸怔忡，为喘急盗汗。芤虽陽脉，而陽实无根，总属大虚之候。</p><p><strong>紧脉</strong>急疾有力，坚搏抗指，有转索之状，凡弦数之属，皆相类也。紧脉陰多陽少，乃陰邪激搏之候，主为痛为寒。紧数在表，为伤寒发热，为浑身筋骨疼痛，为头痛项强，为咳嗽鼻塞，为瘴为疟。沉紧在里，为心胁疼痛，为胸腹胀满，为中寒逆冷，为吐逆出食，为风痫反张，为
 癖，为泻痢，为陰疝。在妇人为气逆经滞，在小儿为惊风抽搐。</p><p><strong>缓脉</strong>和缓不紧也。缓脉有陰有陽，其义有三∶凡从容和缓，浮沉得中者，此自平人之正脉；若缓而滑大者多实热，如《内经》所言者是也；缓而迟细者多虚寒，即诸家所言者是也。然实热者，必缓大有力，多为烦热，为口臭，为腹满，为痈疡，为二便不利，或伤寒温疟初愈，而余热未清者，多有此脉。若虚寒者，必缓而迟细，为陽虚，为畏寒，为气怯，为疼痛，为眩晕，为痹弱，为痿厥，为怔忡健忘，为食饮不化，为惊溏飧泄，为精寒肾冷，为小便频数。女人为经迟血少，为失血下血。凡诸疮毒外证，及中风产后，但得脉缓者皆易愈。</p><p><strong>结脉</strong>脉来忽止，止而复起，总谓之结。旧以数来一止为促，促者为热，为陽极；缓来一止为结，结者为寒，为陰极。通谓其为气为血，为食为痰，为积聚，为
 
瘕，为七情郁结。浮结为寒邪在经，沉结为积聚在内，此固结促之旧说矣。然以予之验，则促类数也，未必热；结类缓也，未必寒，但见中止者，总是结脉。多由血气渐衰，精力不继，所以断而复续，续而复断，常见久病者多有之，虚劳者多有之，或误用攻击消伐者亦有之。但缓而结者为陽虚，数而结者为陰虚。缓者犹可，数者更剧。此可以结之微甚，察元气之消长，最显最切者也。</p><p>至如留滞郁结等病，本亦此脉之证应，然必其形强气实，而举接有力，此多因郁滞者也。又有无病而一生脉结者，此其素禀之异常，无足怪也。舍此之外，凡病有不退，而渐见脉结者，此必气血衰残，首尾不继之候，速宜培本，不得妄认为留滞。</p><p><strong>伏脉</strong>如有如无，附骨乃见。此陰陽潜伏，阻隔闭塞之候。或火闭而伏，或寒闭而伏，或气闭而伏。为痛极，为霍乱，为疝瘕，为闭结，为气逆，为食滞，为忿怒，为厥逆、水气。</p><p>凡伏脉之见，虽与沉微细脱者相类，而实有不同也。盖脉之伏者，以其本有如无，而一时隐蔽不见耳。此有胸腹痛剧而伏者，有气逆于经，脉道不通而伏者，有偶因气脱不相接续而伏者，然此必暴病暴逆者乃有之，调其气而脉自复矣。若此数种之外，其有积困延绵，脉本细微而渐至隐伏者，此自残烬将绝之兆，安得尚有所伏？常见庸人诊此，无论久暂虚实，动称伏脉，而破气导痰等剂，犹然任意，此恐其就道稽迟，而复行催牒耳。闻见略具，谅不至此。</p><p><strong>虚脉</strong>正气虚也，无力也，无神也。有陰有陽。浮而无力为血虚，沉而无力为气虚，数而无力为陰虚，迟而无力为陽虚。虽曰微濡迟涩之属，皆为虚类，然而无论诸脉，但见指下无神者，总是虚脉。《内经》曰∶按之不鼓，诸陽皆然，即此谓也。故凡洪大无神者，即陰虚也；细小无神者，即陽虚也。陰虚则金水亏残，龙雷易炽，而五液神魂之病生焉。或盗汗遗精，或上下失血，或惊忡不宁，或咳喘劳热。陽虚则火土受伤，真气日损，而君相化源之病生焉。或头目昏眩，或膈塞胀满，或呕恶亡陽，或泻痢疼痛。救陰者，壮水之主；救陽者，益火之源。渐长则生，渐消则死，虚而不补，元气将何以复？此实死生之关也。医不识此，尚何望其它焉？</p><p><strong>实脉</strong>邪气实也，举按皆强，鼓动有力。实脉有陰有陽，凡弦洪紧滑之属，皆相类也，为三焦壅滞之候。表邪实者，浮大有力，以风寒暑湿外感于经，为伤寒瘴疟，为发热头痛、鼻塞头肿，为筋骨肢体酸疼、痈毒等证。里邪实者，沉实有力，因饮食七情内伤于脏，为胀满，为闭结，为
 
瘕，为瘀血，为痰饮，为腹痛，为喘呕咳逆等证。火邪实者，洪滑有力，为诸实热等证。寒邪实者，沉弦有力，为诸痛滞等证。凡其在气在血，脉有兼见者，当以类求。然实脉有真假，真实者易知，假实者易误。故必问其所因，而兼察形证，必得其神，方是高手。</p><p><strong>常变（四）</strong></p><p>持脉之道，须明常变。凡众人之脉，有素大素小，素陰素陽者，此其赋自先天，各成一局也。</p><p>邪变之脉，有倏缓倏疾，乍进乍退者，此其病之骤至，脉随气见也。故凡诊脉者，必须先识脏脉，而后可以察病脉；先识常脉，而后可以察变脉。于常脉中可察人之器局寿夭，于变脉中可察人之疾病吉凶，诊家大要，当先识此。</p><p><strong>四诊（五）</strong></p><p>凡诊病之法，固莫妙于脉，然有病脉相符者，有脉病相左者，此中大有玄理。故凡值疑似难明处，必须用四诊之法，详问其病由，兼辩其声色，但于本末先后中，正之以理，斯得其真。若不察此，而但谓一诊可凭，信手乱治，亦岂知脉证最多真假，见有不确，安能无误？且常诊者，知之犹易，初诊者，决之甚难，此四诊之所以不可忽也。故《难经》以切居四诊之末，其意深矣。陶节庵亦曰∶问病以知其外，察脉以知其内，全在活法二字，乃临证切脉之要诀也。此义惟汪石山言之最详，并附于后卷。</p><p><strong>独论（六）</strong></p><p>脉义之见于诸家者，六经有序也，脏象有位也，三部九候有则也，昭然若此，非不既详且备矣。及临证用之，则犹如望洋，莫测其孰为要津，孰为彼岸，予于初年，亦尝为此所迷者盖屡屡矣。</p><p>今而熟察其故，乃知临岐忘羊，患在不得其独耳。兹姑以部位言之，则无不曰心肝肾居左之三部，肺脾命居右之三部，而按部以索脏，按脏以索病，咸谓病无遁情矣。故索部位者，审之寸，则似乎病在心肺也；审之关，则似乎病在肝脾也；审之尺，又似乎病在两肾也。既无无脉之部，又无无病之脉，而病果安在哉？孰是孰非，此难言也。再察其病情，则有如头痛者，一证耳，病本在上，两寸其应也。若以经脏言之，则少陽、陽明之痛，不应在两关乎？太陽之痛，不应在左尺乎？上下无分，此难言也。又如淋遗，一证耳，病本在下，尺中所主也。若气有不摄，病在右寸矣；神有不固，病在左寸矣，源流无辩，此难言也。诸如此类，百病皆燃，使必欲以部位言，则上下相关，有不可泥也。使必欲以经脏言，则承制相移，有不可执也。言难尽意，绘难尽神，无弗然矣。是可见诸家之所胪列者，亦不过描摸影响，言此失彼，而十不得一，第觉其愈多愈繁，愈繁愈失，而迷津愈甚矣。故善为脉者，贵在察神，不在察形。察形者，形千形万，不得其要；察神者，唯一惟精，独见其真也。</p><p>独之为义，有部位之独也，有脏气之独也，有脉体之独也。部位之独者，谓诸部无恙，惟此稍乖，乖处藏奸，此其独也。脏气之独者，不得以部位为拘也，如诸见洪者，皆是心脉，诸见弦者，皆是肝脉，肺之浮，脾之缓，肾之石；五脏之中，各有五脉，五脉互见，独乖者病，乖而强者，即本脏之有余；乖而弱者，即本脏之不足，此脏气之独也。脉体之独者，如经所云独小者病，独大者病，独疾者病，独迟者病，独热者病，独寒者病，独陷下者病，此脉体之独也。总此三者，独义见矣。夫既谓之独，何以有三？而不知三者之独，亦总归于独小、独大、独疾、独迟之类，但得其一，而即见病之本矣。故经曰∶得一之精，以知死生。又曰∶知其要者、一言而终，不知其要，则流散无穷。正此之谓也。</p><p>虽然，然独不易言也，亦不难言也。独之为德，为群疑之主也，为万象之源也。其体至圆，其用至活也。欲得之者，犹纵目于泰山之顶，则显者显，隐者隐，固若易中有难也；犹认针于沧海之中，则左之左，右之右，还觉难中有易也。然不有无岐之目，无二之心，诚不足以因彼之独，而成我之独也。故曰独不难知也，而惟恐知独者之难其人也。独自有真也，而又恐伪辩者假借以文其僻也。真独者，兼善成于独善；伪独者，毒己由于独人。独之与毒，音虽若同，而利害则天渊矣。故并及之，以识防于此。</p><p><strong>上下来去至止（又六）</strong></p><p>上下来去至止，此六字者，深得诊家之要，乃滑伯仁所创言者。第滑氏之说，未尽其蕴，此中犹有精义，余并续而悉之。盖此六字之中，具有三候之法。如初诊之先，即当详审上下，上下之义，有升降焉，有陰陽焉，有脏象焉，有补泻焉；上下昭然，则证治条分而经济自见，此初候之不可不明也。及延医之后，即当详察来去，来去之义，或指下之和气未来，形证之乖气未去，此进退可别矣。或何者为邪气渐去，何者为生气渐来，此消长有征矣。来去若明，则吉凶可辩，而权衡在我此中候之不可不察也。再统国中之全局，犹当详见至止。至止之义，即凡一举一动，当料其势所必至，一闻一见，当思其何所底止，知始知终，庶乎近神矣，此未候之不可不察也。凡此六字之义，其真诊家之纲领乎。故余续之如此，并附滑氏原论于后。滑氏曰∶察脉须识上下来去至止六字，不明此六字，则陰陽虚实不别也。上者为陽，来者为陽，至者为陽；下者为陰，去者为陰，止者为陰也。上者，自尺部上于寸口，陽生于陰也。下者，自寸口下于尺部，陰生于陽也。来者，自骨肉之分而出于皮肤之际，气之升也。去者，自皮肤之际而还于骨肉之分，气之降也。应曰至，息曰止也。</p><p><strong>胃气解（七）</strong></p><p>凡诊脉须知胃气，如经曰∶人以水谷为本，故人绝水谷则死，脉无胃气亦死。又曰∶脉弱以滑，是有胃气。又曰∶邪气来也紧而疾，谷气来也徐而和。又曰∶五味入口，藏于胃，以养五脏气。</p><p>是以五脏六腑之气味，皆出于胃，而变见于气口。是可见谷气即胃气，胃气即元气也。夫元气之来，力和而缓；邪气之至，力强而峻。</p><p>高陽生曰∶阿阿软若春杨柳，此是脾家脉四季。即胃气之谓也。故凡诊脉者，无论浮沉迟数，虽值诸病迭见，而但于邪脉中，得兼软滑徐和之象者，便是五脏中俱有胃气，病必无害也。何也？盖胃气者，正气也，病气者，邪气也，夫邪正不两立，一胜则一负，凡邪气胜则正气败，正气至则邪气退矣。若欲察病之进退吉凶者，但当以胃气为主。</p><p>察之之法，如今日尚和缓，明日更弦急，知邪气之愈进，邪愈进则病愈甚矣；今日甚弦急，明日稍和缓，知胃气之渐至，胃气至则病渐轻矣。即如顷刻之间，初急后缓者，胃气之来也；初缓后急者，胃气之去也。此察邪正进退之法也。至于死生之兆，亦惟以胃气为主。夫胃气中和，旺于四季，故春脉微弦而和缓，夏脉微钩而和缓，秋脉微毛而和缓，冬脉微石而和缓，此胃气之常，即平人之脉也。若脉无胃气，即名真脏。脉见真脏，何以当死？盖人有元气，出自先天，即天气也，为精神之父。人有胃气，出乎后天，即地气也，为血气之母。其在后天，必本先天为主持；在先天，必赖后天为滋养，无所本者死，无所养者亦死。何从验之？如但弦、但钩、但毛、但石之类，皆真脏也，此以孤脏之气独见，而胃气不能相及，故当死也。且脾胃属土，脉本和缓，士惟畏木，脉则弦强。凡脉见弦急者，此为土败木贼，大非佳兆。若弦急之微者，尚可救疗，弦急之甚者，胃气其穷矣。</p><p><strong>真辩（八）</strong></p><p>据脉法所言，凡浮为在表，沉为在里，数为多热，迟为多寒，弦强为实，微细为虚，是固然矣。然疑似中尤有真辩，此其关系非小，不可不察也。如浮虽属表，而凡陰虚血少，中气亏损者，必浮而无力，是浮不可以概言表。沉虽属里，而凡表邪初感之深者，寒束皮毛，脉不能达，其必沉紧，是沉不可以概言里。数为热，而真热者未必数，凡虚损之证，陰陽俱困，气血张皇，虚甚者数必甚，是数不可以概言热。迟虽为寒，凡伤寒初退，余热未清，脉多迟滑，是迟不可以概言寒。弦强类实，而真陰胃气大亏，及陰陽关格等证，脉必豁大而弦健，是强不可以概言实。微细类虚，而凡痛极气闭，营卫壅滞不通者，脉必伏匿，是伏不可以概言虚。由此推之，则不止是也，凡诸脉中皆有疑似，皆有真辩。诊能及此，其必得鸢鱼之学人乎。不易言也！不易言也！</p><p><strong>从舍辩（九、共三条）</strong></p><p>凡治病之法，有当舍证从脉者，有当舍脉从证者，何也？盖证有真假，脉亦有真假，凡见脉证有不相合者，则必有一真一假隐乎其中矣。故有以陽证见陰脉者，有以陰证见陽脉者，有以虚证见实脉者，有以实证见虚脉者，此陰彼陽，此虚彼实，将何从乎？病而遇此，最难下手，最易差错，不有真见，必致杀人。矧今人只知见在，不识隐微，凡遇证之实而脉之虚者，必直攻其证，而忘其脉之真虚也；或遇脉之弦大而证之虚者，亦必直攻其脉，而忘其证之无实也。此其故，正以似虚似实，疑本难明，当舍当从，孰知其要。医有迷途，莫此为甚，余尝熟察之矣，大都证实脉虚者，必其证为假实也；脉实证虚者，必其脉为假实也。何以见之？如外虽烦热，而脉见微弱者，必火虚也；腹虽胀满，而脉见微弱者，必胃虚也，虚火虚胀，其堪攻乎？此宜从脉之虚，不从证之实也。其有本无烦热，而脉见洪数者，非火邪也；本无胀滞，而脉见弦强者，非内实也，无热无胀，其堪泻乎？此宜从证之虚，不从脉之实也。凡此之类，但言假实，不言假虚，果何意也？盖实有假实，虚无假虚。</p><p>假实者，病多变幻，此其所以有假也；假虚者，亏损既露，此其所以无假也。大凡脉证不合者，中必有奸，必先察其虚以求根本，庶乎无误，此诚不易之要法也。</p><p>真实假虚之候，非曰必无，如寒邪内伤，或食停气滞，而心腹急痛，以致脉道沉伏，或促或结一证，此以邪闭经络而然，脉虽若虚，而必有痛胀等证可据者，是诚假虚之脉，本非虚也。又若四肢厥逆，或恶风怯寒，而脉见滑数一证，此由热极生寒，外虽若虚，而内有烦热便结等证可据者，是诚假虚之病，本非虚也。大抵假虚之证，只此二条，若有是实脉，而无是实证，即假实脉也；有是实证，而无是实脉，即假实证也，知假知真，即知所从舍矣。近见有治伤寒者，每以陰脉作伏脉，不知伏脉之体，虽细虽微，亦必隐隐有力，亦必明明有证，岂容任意胡猜，以草菅人命哉！仁者必不然也。</p><p>又有从脉从证之法，乃以病有轻重为言也。如病本轻浅，别无危候者，但因见在以治其标，自无不可，此从证也。若病关脏气，稍见疑难，则必须详辩虚实，凭脉下药，方为切当。所以轻者从证，十唯一二；重者从脉，十当八九，此脉之关系非浅也。虽曰脉有真假，而实由人见之不真耳，脉亦何从假哉！</p><p><strong>逆顺（十、共五条）</strong></p><p>凡内出不足之证，忌见陽脉，如浮洪紧数之类是也。外人有余之病，忌见陰脉，如沉细微弱之类是也。如此之脉，最不易治。</p><p>凡有余之病，脉宜有力有神，如微涩细弱而不应手者，逆之兆也。凡不足之病，脉宜和缓柔软，若洪大搏击者，亦为逆也。</p><p>凡暴病脉来浮洪数实者为顺，久病脉来微缓软弱者为顺。若新病而沉微细弱，久病而浮洪数实者，皆为逆也。凡脉证贵乎相合，设若证有余而脉不足，脉有余而证不足，轻者亦必延绵，重者即危亡之兆。</p><p>经曰∶脉小以涩，谓之久病，脉浮而滑，谓之新病。故有余之病，忌见陰脉；不足之病，忌见陽脉。久病忌见数脉，新暴之病而见形脱脉脱者死。</p><p>凡元气虚败之证，脉有微极欲绝者，若用回陽救本等药，脉气徐徐渐出渐复者，乃为佳兆；若陡然暴出，忽如复元者，此假复也，必于周日之后，复脱如故，是必不治之证。若全无渐复生意者，自不必治。若各部皆脱，而惟胃脉独存者，犹可冀其万一。</p><p><strong>脉要歌（十一）</strong></p><p>脉有三部，部有三候，逐部先寻，次宜总究。左寸心经火位，脉宜流利洪强；左关肝胆，弦而且长；尺部膀胱，沉静弥良。右寸肺金之主，轻浮充畅为宗；脾胃居于关部，和缓胃气常充；右尺三焦连命，沉滑而实则隆。四时相代，脉状靡同。秋微毛而冬石，春则弦而夏洪。滑而微浮者肺恙，弦中兼细者脾殃。心病则血衰脉小，肝证则脉弦且长。大而兼紧，肾疾奚康？寸口多弦，头面何曾舒泰？关前若紧，胸中定是症殃。急则风上攻而头痛，缓则皮顽痹而不昌。微是厥逆之陰，数为亏损之陽。滑则痰涎而胸膈气壅，涩缘血少而背膊疼伤。沉是背心之气，洪乃胸胁之妨。若夫关中，缓则饮食必少，滑实胃火煎熬，小弱胃寒逆冷，细微食少膨胀。卫之虚者涩候，气之滞者沉当。</p><p>左关微涩兮血少，右关弦急兮过劳。洪实者血结之瘀，迟紧者脾冷之殃。至如尺内，洪大则陰虚可凭，或微或涩，便浊遗精。弦者腹痛，伏者食停。滑兮小腹急胀，妇则病在月经。涩兮呕逆翻胃，弦强陰疝血崩。紧兮小腹作痛，沉微必主腰疼。紧促形于寸，此气满于心胸；紧弦见于关，斯痛攻乎腹胁。两寸滑数兮，呕逆上奔；两关滑数兮，蛔虫内啮。心胸留饮，寸口沉潜；脐腹成
 ，关中促结。左关弦紧兮，缘筋脉之拘挛；右关沉滑兮，因食积之作孽。</p><p>脉有浮沉迟数，诊有提纲大端。浮而无力为虚，有力为邪所搏。浮大伤风兮浮紧伤寒，浮数虚热兮浮缓风涎。沉缓滑大兮多热，沉迟紧细兮多寒。沉健须知积滞，沉弦气病淹淹。沉迟有力，疼痛使然。迟弦数弦兮，疟寒疟热之辩；迟滑洪滑兮，胃冷胃温之愆。数而有痛，恐发疮疡；若兼洪滑，热甚宜凉。陰数陰虚必发热，陽数陽强多汗黄。</p><p>脉有七情之伤，而为九气之列。怒伤于肝者，其脉促而气上冲；惊伤于胆者，其气乱而脉动掣。过于喜者伤于心，故脉散而气缓；过于思者伤于脾，故脉短而气结。忧伤于肺兮，脉必涩而气沉；恐伤于肾兮，脉当沉而气怯。若脉促而人气消，因悲伤而心系挈。伤于寒者脉迟，其为人也气收；伤于热者脉数，其为人也气泄。</p><p>脉体须明，脉证须彻。浮为虚而表显，沉乃实而里决。滑是多痰，芤因失血。濡散总因虚而冷汗，弦紧其为寒而痛切。洪则躁烦，迟为冷别。缓则风而顽木，实则胀而秘结。涩兮血少而寒，长兮痫而又热。短小元陽必病，坚强患乎满急。伏因痛痹伏藏，细弱真元内伤。结促惟虚断续，代云变易不常。紧急或缘泻痢，紧弦
 
痞相妨。数则心烦，大则病进。上盛则气高，下盛则气胀。大是血虚之候，细为气少之恙。浮洪则外证推测，沉弦为内疾斟量。陽芤兮吐衄立至，陰芤兮下血须防。</p><p>盛滑则外疼可别，实紧则内痛多伤。弱小涩弦为久病，滑浮数疾是新殃。沉而弦紧， 
癖内痛；脉来缓滑，胃热宜凉。长而滑大者酒病，浮而缓豁者湿伤。坚而疾者为癫，迟而伏者必厥。洪大而疾则发狂，紧滑而细为呕哕。脉洪而疾兮，因热结以成痈；脉微而涩兮，必崩中而脱血。陰陽皆涩数，知溲屎之艰难；尺寸俱虚微，晓精血之耗竭。</p><p>脉见危机者死，只因指下无神。不问何候，有力为神。按之则隐，可见无根。盖元气之来，力和而缓；邪气之至，力强而峻。弹石硬来即去，解索散乱无绪，屋漏半日而落，雀啄三五而住，鱼翔似有如无，虾游进退难遇。更有鬼贼，虽如平类，土败于木，真弦可畏，是亦危机，因无胃气。</p><p>诸逢此者，见几当避。</p><p><strong>宜忌歌（十二）</strong></p><p>伤寒病热兮，洪大易治而沉细难医；伤风咳嗽兮，浮濡可攻而沉牢当避。肿胀宜浮大，颠狂忌虚细。下血下痢兮，浮洪可恶；消渴消中兮，实大者利。霍乱喜浮大而畏微迟，头疼爱浮滑而嫌短涩。肠
 
脏毒兮，不怕沉微；风痹足痿兮，偏嫌数急。身体中风，缓滑则生；腹心作痛，沉细则良。喘急浮洪者危，咳血沉弱者康。脉细软而不弦洪，知不死于中恶；脉微小而不数急，料无忧于金疮。吐血鼻衄兮，吾不喜其实大；跌扑损伤兮，吾则畏其坚强。痢疾身热而脉洪，其灾可恶；湿病体烦而脉细，此患难当。</p><p>水泻脉大者可怪，亡血脉实者不祥。病在中兮脉虚为害，病在外兮脉涩为殃。腹中积久而脉虚者死，身表热甚而脉静者亡。</p><p><strong>死脉歌（十三）</strong></p><p>雀啄连来三五啄，屋漏半日一点落，鱼翔似有又如无，虾游静中忽一跃，弹石硬来寻即散，搭指散乱为解索。寄语医家仔细看，六脉一见休下药。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234330.html' class='pagedaohang'>【上一篇】<i>:卷之六道集·脉神章（下）·《难经》脉义</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234328.html' class='pagedaohang'>【下一篇】<i>：卷之四道集·脉神章（上）·《内经》脉义</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>