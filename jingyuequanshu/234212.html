<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>景岳全书_卷之二十八必集·杂证谟·咽喉</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/jingyuequanshu/">景岳全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/jingyuequanshu/'>景岳全书</a> > </div>
<div class="kind">
  <h1 class="h11">卷之二十八必集·杂证谟·咽喉</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234213.html' class='pagedaohang'>【上一篇】<i>:卷之二十八必集·杂证谟·齿牙</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234211.html' class='pagedaohang'>【下一篇】<i>：卷之二十八必集·杂证谟·声喑</i></a></span>
</ul>
<div class="articleContent" id="articleContent"> <h1>咽喉</h1><p><strong>经义</strong></p><p>《忧恚无言篇》曰∶咽喉者，水谷之道也。喉咙者，气之所以上下者也。（详前声喑门）《陰陽别论》曰∶一陰一陽结，谓之喉痹。</p><p>《厥论》曰∶手陽明少陽厥逆，发喉痹、嗌肿。</p><p>《经脉篇》曰∶足陽明之别，上络头项，合诸经之气，下络喉嗌。其病气逆则喉痹瘁喑。三焦，手少陽也。是动则病嗌肿喉痹。小肠，手太陽也。是动则病嗌痛颔肿。肾，足少陰也。是所生病，口热舌干，咽肿上气，嗌干及痛。</p><p>《骨空论》曰∶督脉为病嗌干。</p><p>《五音五味篇》曰∶冲脉任脉皆起于胞中，上循背里，为经络之海。其浮而外者，循腹右上行，会于咽喉，别而络唇口。</p><p>《脉解篇》曰∶厥陰所谓甚则嗌干热中者，陰陽相薄而热，故嗌干也。</p><p>《奇病论》曰∶肝者，中之将也，取决于胆，咽为之使。</p><p>《杂病篇》曰∶嗌干，口中热如胶，取足少陰。</p><p>《杂病篇》曰∶喉痹不能言，取足陽明；能言，取手陽明。</p><p>《热病篇》曰∶喉痹舌卷，口中干，烦心心痛，臂内廉痛不可及头，取手小指、次指、爪甲下，去端如韭叶。</p><p>《缪刺论》曰∶邪客于手少陽之络，令人喉痹舌卷，口干心烦，刺手中指、次指、爪甲上，去端如韭叶各一 。邪客于足少陰之络，令人嗌痛不可内食，无故善怒，气上走贲上，刺足下中央之脉各三 。嗌中肿，不能内唾。时不能出唾者，刺然骨之前，出血立已。左刺右，右刺左。</p><p>《六元正纪大论》曰∶少陽司天，三之气，喉痹目赤，善暴死。少陰司天，嗌干肿上。</p><p>《至真要大论》云∶岁太陰在泉，嗌肿喉痹。太陽在泉，寒婬所胜，民病嗌痛颔肿。太陰之胜，喉痹项强。少陽司天，客胜则丹疹外发，喉痹头痛嗌肿。</p><p><strong>论证（共三条）</strong></p><p>喉痹一证，在古方书虽有十八证之辩，而古人悉指为相火。然此证虽多由火，而复有非火证者，不可不详察也。盖火有真假，凡实火可清者，即真火证也；虚火不宜清者，即水亏证也；且复有陰盛格陽者，即真寒证也。故《内经》曰∶太陽在泉，寒婬所胜，民病嗌痛颔肿，其义即此。何后人之弗究也。</p><p>喉痹所属诸经，凡少陽、陽明、厥陰、少陰皆有此证，具列如前，但其中虚实各有不同。盖少陽、厥陰为木火之脏，固多热证，陽明为水谷之海，而胃气直透咽喉，故又惟陽明之火为最盛。欲辩此者，但察其以情志郁怒而起者，多属少陽厥陰；以口腹肥甘，辛热太过而起者，多属陽明。凡患此者，多宜以实火论治。至若少陰之候，则非此之比。盖少陰之脉络于横骨，终于会厌，系于舌本。凡陰火逆冲于上，多为喉痹，但少陰之火，有虚有实，不得类从火断。若果因实火，自有火证火脉，亦易知也；若因酒色过度，以致真陰亏损者，此肾中之虚火证也，非壮水不可；又有火虚于下，而格陽于上，此无根之火，即肾中之真寒证也。非温补命门不可。凡此诸经不同，而虚实大异，皆后人所罕知者，独《褚氏遗书》有上病察下之说，诚见道之言也。</p><p>咽喉证，总谓之火，则名目虽多，似有不必尽辩者，然亦有不可不辩者。如单乳蛾、双乳蛾，及缠喉风之有不同也。盖肿于咽之两旁者为双蛾，肿于一边者为单蛾，此其形必圆突如珠，乃痈节之类结于喉间，故多致出毒，或宜刺出其血而愈者。若缠喉风则满片红肿，多不成脓，亦不必出血，但使火降，其肿自消，此其所以有异，而治之当有法也。</p><p><strong>论治（共九条）</strong></p><p>一、火证喉痹，悉宜以抽薪饮主之。火不甚者，宜徙薪饮主之。凡肝胆之火盛者，宜以芍药、栀子、龙胆草为主。陽明胃火甚者，宜以生石膏为主。若大便秘结不通，则宜加大黄、芒硝之属，通其便而火自降。凡火浮于上，而热结于头面咽喉者，最宜清降，切不可用散风升陽等剂。盖此火由中，得升愈炽。经曰∶高者抑之，正此之谓。非火郁宜发，及升陽散火之义。学人于此，最当体察，勿得误认其面目。凡外治火证肿痛之法宜以木别子磨醋，用鹅翎蘸搅喉中，引去其痰。或另少和清水，免其太酸。时时呷嗽喉中，不可咽下，引吐其痰为更善。漱后以代匙散吹之。仍内服煎药，自无不愈。凡火壅于上，而食物之治，最宜悉尼浆、绿豆饮之属为妙。若南方少梨之处，或以好萝卜杵汁，和以清泉，少加玄明粉，搅匀徐徐饮之，既可消痰，亦可清火。凡单双乳蛾，若毒未甚，脓未成者，治之自可消散。若势甚而危者，必须砭出其血，庶可速退。此因其急，亦不得已而用之也。又古法用三棱针刺少商穴出血，云治喉痹立愈。</p><p>陰虚喉痹，其证亦内热口渴喉干，或唇红颊赤，痰涎壅盛，然必尺脉无神，或六脉虽数而浮软无力，但察其过于酒色，或素禀陰气不足，多倦少力者，是皆肾陰亏损，水不制火而然。火甚者，宜滋陰八味煎、加减一陰煎之类主之。火微而不喜冷物，及大便不坚，小便不热者，宜六味地黄汤、一陰煎之类主之。若因思虑焦劳，兼动心火者，宜二陰煎主之。</p><p>格陽喉痹，由火不归元，则无根之火客于咽喉而然，其证则上热下寒，全非火证。</p><p>凡察此者，但诊其六脉微弱，全无滑大之意，且下体绝无火证，腹不喜冷，即其候也。盖此证必得于色欲伤精，或泄泻伤肾，或本无实火，而过服寒凉，以伤陽气者，皆有此证。速宜用镇陰煎为上，八味地黄汤次之，或用蜜附子含咽亦妙；若再用寒凉，必致不救。</p><p>陽虚喉痹，非喉痹因于陽虚，乃陽虚因于喉痹也。盖有因喉痹而过于攻击，致伤胃气者，有艰于食饮，仓廪空虚，亦伤胃气者。又有气体素弱，不耐劳倦而伤胃气者。凡中气内虚，疼痛外逼，多致元陽飞越，脉浮而散，或弱而涩，以致声如鼾睡，痰如拽锯者，此肺胃垂绝之候，速宜挽回元气，以人参一味浓煎，放心徐徐饮之。如痰多者，或加竹沥姜汁亦可。如迟，多致不救。如作实火治之，则祸如反掌。</p><p>喉癣证，凡陰虚劳损之人，多有此病。其证则满喉生疮，红痛久不能愈，此实水亏虚火证也。宜用前陰虚喉痹之法治之。若多咳嗽肺热，宜以四陰煎之类主之。若满喉生疮，破烂而痛者，宜用牛黄益金散吹敷之，仍内服滋补真陰之剂，自可全愈。</p><p>瘟毒喉痹，乃天行瘟疫之气，其证则咽痛项肿，甚有颈面头项俱肿者。北方尤多此病，俗人呼为虾蟆瘟，又名颅 瘟，亦名大头瘟。此湿热壅盛，最凶之候。宜清诸经之火，或泻陽明之热，当察缓急而治之。东垣有普济消毒饮，专治瘟毒喉痹，百发百中。</p><p>锁喉风证，时人以咽喉肿痛，饮食难入，或痰气壅塞不通者，皆称为锁喉风，而不知有真正锁喉风者，甚奇甚急，而实人所未知也。余在燕都，尝见一女子，年已及笄，忽一日于仲秋时，无病而喉窍紧涩，息难出入，不半日而紧涩愈甚。及延余视，诊其脉，无火也。问其喉，则无肿无痛也。观其貌，则面青瞠目不能语也。听其声，则喉窍之细如针，抽息之窘如线，伸颈挣命求救，不堪之状，甚可怜也。余见而疑之，不得其解，然意谓风邪闭塞喉窍，非用辛温不能解散。遂以二陈汤加生姜煎而与之，毫忽无效。意复用独参汤以救其肺，然见其势危若此，恐滋怨谤，终亦未敢下手。他医见之，亦但束手而已。如此者，一日夜而殁。后又一人亦如此而殁。若此二人者，余至今莫识其所以病，此终身之疑窦，殊自愧也。然意必肺气竭绝而然，倘再有值此者，恐非独参汤决不能救。故笔诸此，以俟后之君子虚心详酌焉。</p><p>杨梅结毒，有喉间溃烂作痛，久而不愈者，此非喉痹之属，乃杨梅疮毒也。宜仙遗粮汤。甚者，宜以土茯苓煎汤吞五宝丹。</p><p>诸物哽于喉中，或刺或骨，必有锋芒之逆，所以刺而不下。凡下而逆者，反而上之则顺矣。故治此者，当借饮食之势，涌而吐之，使之上出，则如拔刺之捷也。若芒刺既深，必欲推下，非惟理势不能，必且延迟，或食饮既消，无可推送，以致渐肿，则为害非细矣。</p><p>凡诸骨鲠，或以饧糖一大块，满口吞而咽之；或用韭菜煮略熟，勿切，吞下一束，即裹而下，亦妙。</p><p><strong>述古（共二条）</strong></p><p>张子和曰∶喉痹病，大概痰火所致。急者，宜吐痰，后复下之。上下分消而愈。又甚者，以针刺去血，然后用药吐下，此为治之上策。若人畏惧而委曲旁求，瞬息丧命。治喉痹之火，与救火同，不容少待。《内经》曰∶火郁发之。发，散也，吐中有发散之义，出血者，亦发散之端也。治斯疾者，毋执缓方、小方而药之，曰∶吾药乃王道，不动脏腑。若幸遇疾之轻者而获愈，疾之重者循死矣，岂非误杀也耶。</p><p>庞氏曰∶伏气之病，古方谓之肾伤寒，谓非时有暴寒中人，毒瓦斯伏于少陰经，始初不病，旬月乃发，脉微弱，法当以伤寒治之。非喉痹之病也。次必下痢。愚按∶此证亦所尝有，是必以少陰、少陽之火令，太陽之寒令，太陰之湿令，而复兼风寒之邪者，皆有此证。故治此者，不必治喉痹，但治外邪，其喉自愈。即如新方诸柴胡饮，及散阵诸方，皆可随宜酌用。</p><p><strong>格陽喉痹新按</strong></p><p>余友王蓬雀，年出三旬，初未识面。因患喉痹十余日，延余诊视。见其头面浮大，喉颈粗极，气急声哑，咽肿口疮，痛楚之甚，一婢倚背，坐而不卧者，累日矣。及察其脉，则细数微弱之甚。问其言，则声微似不能振者。询其所服之药，则无非芩、连、栀、柏之属。此盖以伤陰而起，而复为寒凉所逼，以致寒盛于下，而格陽于上。即水饮之类俱已难入，而尤畏烦热。余曰∶危哉，再迟半日，必不救矣。遂与镇陰煎，以冷水顿冷，徐徐使咽之。用毕一煎，过宿而头项肿痛尽消如失。余次早见之，则
 然一瘦质耳，何昨日之巍然也。遂继用五福饮之类，数剂而起。疑者，始皆骇服。自后，感余再生，遂成莫逆。</p><p><strong>虚损喉癣新按</strong></p><p>一、来宅女人，年近三旬，因患虚损，更兼喉癣疼痛，多医罔效。余诊其脉，则数而无力。察其证，则大便溏泄。问其治，则皆退热清火之剂。然愈清火而喉愈痛。察之既确，知其本非实火，而且多用寒凉，以致肚腹不实，总亦格陽之类也。遂专用理陰煎及大补元煎之类出入间用，不半月而喉痛减，不半年而病全愈。</p><p><strong>小儿吞钉新按</strong></p><p>一、王氏子，甫周岁，其母以一铁钉与之玩弄，不觉纳之口中，吞入喉间，其父号呼求救。余往视之，但见其母倒提儿足，以冀其出，口鼻皆血，危剧之甚。余晓之曰∶岂有倒悬可以出钉而能无伤命者哉？因速令抱正，遂闻啼声。余曰∶钉已下咽，不在喉矣。其父曰∶娇嫩之脏，安能堪此？但因其哀求之切，不得不允，姑以慰之，然计无从出，而逼索方药，顷刻数四。余只得静坐斋头，潜思熟计，亦无所得，乃取本草一玩，觊启其几。见所载曰∶铁畏朴硝。遂得一计，乃用活磁石一钱，朴硝二钱，并研为末，付其父。令以熬熟猪肉加蜜和调药末与之，于申末之顷尽吞之。至次早，其父匍匐阶前曰∶昨于三鼓时，忽解下一物，大如芋子，莹如
 
菜，润滑无棱，药护其外，拨而视之，则钉在其中矣。持以视余，乃京中钉鞋所用蘑菇钉也。其父索其方，并问其故。余曰∶所用者，芒硝、磁石耳。盖硝非磁石不能使药附钉，磁石非硝不能逐钉速出，非油则无以润，非蜜则未必吞。合是四者，则着者着，逐者逐，润者润，同功合力，裹护而出矣。公亦以为然否？其父手额称谢曰∶神哉！不可泯也，宜笔记之，以资后人之识焉。</p><p><strong>附按</strong></p><p>薛立斋治一妇人，咽间作痛，两月后始溃而不敛，遍身筋骨亦痛，诸药不应。先以土萆汤数剂而敛，更以四物汤倍加土茯苓、黄 
，二十余剂，诸证悉愈。又一弥月小儿，先于口内患之，后延于身，年余不愈。以土茯苓为末，乳汁调服，母以白汤调服，月余而愈。又一男子以生广疮，服轻粉稍愈，后复发，又服轻粉稍愈；继后大发，喉
 溃蚀，与鼻相通，臂腿数枚如桃大，溃年余不敛。虚证悉具，投以萆 
汤为主，佐以健脾诸药，月余而安。又一妇人，脸鼻俱蚀，半载不敛，治以前药而愈。按此方本治婬疮，味甘而利，善去湿热，和血脉。所以凡诸疮毒，皆宜用之，其效未可尽述。</p><p><strong>咽喉论列方</strong></p><p>抽薪饮（新寒三） 徙薪饮（新寒四） 土萆 汤（外一九九） 一陰煎（新补八） 二陰煎（新补十） 仙遗粮汤（外一九八） 五福饮（新补六） 
独参汤（补三五） 六味地黄汤（补百二十） 四物汤（补八） 二陈汤（和一） 滋陰八味煎（新寒十七） 绿豆饮（新寒十四） 理陰煎（新热三） 
加减一陰煎（新补九） 悉尼浆（新寒十六） 镇陰煎（新热十三） 普济消毒饮（寒十三） 五宝丹（外二百五） 四陰煎（新补十二） 
牛黄益金散（因一八五） 蜜附子（因一八四）代匙散（新因四八） 大补元煎（新补一） 八味地黄丸（补一二一）</p><p><strong>论外备用方</strong></p><p>甘露饮（寒十） 加减八味丸（补一二二） 《直指》黄芩汤（寒百七 心肺热） 咽喉诸方（详因阵一七五至二百一止）</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/jingyuequanshu/234213.html' class='pagedaohang'>【上一篇】<i>:卷之二十八必集·杂证谟·齿牙</i></a></span><span class="tomenu"><a href="https://ChineseBooks.github.io/gudaiyishu/jingyuequanshu/" title="景岳全书" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/jingyuequanshu/234211.html' class='pagedaohang'>【下一篇】<i>：卷之二十八必集·杂证谟·声喑</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>