<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷七</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷七</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119866.html' class='pagedaohang'>【上一篇】<i>:卷八</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119864.html' class='pagedaohang'>【下一篇】<i>：卷六</i></a></span>
</ul>
<div class="articleContent" id="articleContent"> <p class='red'>【手厥陰经穴主治】</p>

<p>滑氏曰∶手厥陰心主，又曰心包络，何也？曰∶君火以名，相火以位，手厥陰代君火行</p>


<p class='red'>【手厥陰经穴主治&middot;手厥陰心包络经穴歌】</p>

<p>九穴心包手厥陰，天池、天泉、曲泽深， 门、间使、内关对，大陵、劳宫、中冲侵（左右一十八穴）。</p>

<p>此一经起于天池，终于中冲，取中冲、劳宫、大陵、间使、曲泽，与井荥俞经合也。</p>

<p>脉起胸中，出属心包，下膈，历络三焦；其支者，循胸出胁，下腋三寸，上抵腋下，下循内，行太陰、少陰之间，入肘中，下臂，行两筋之间，入掌中，循中指出其端；其支别者，从掌中循小指次指出其端。多血少气，戌时气血注此。</p>

<p>受足少陰之交，其系与三焦之系连属，故指相火之脏，实乃裹心之膜，此实安身立命之地，尤宜详察，默会其真。其调剂也，莫执一方；其针灸也，必循其道。达者慎焉，几于神</p>


<p class='red'>【手厥陰经穴主治&middot;考正穴法】</p>

<p>［天池］（一名天会）∶腋下三寸，乳后一寸，着胁直腋撅肋间。手足厥陰、少陽之会。《铜人》灸三壮，针三分。《甲乙》针七分。</p>

<p>主胸中有声，胸膈烦满，热病汗不出，头痛，四肢不举，腋下肿，上气，寒热 疟，臂痛，目KT KT 不明。</p>

<p>［天泉］（一名天湿）∶曲腋下二寸，举臂取之。《铜人》针六分，灸三壮。</p>

<p>主目KT KT 不明，恶风寒，心病，胸胁支满，咳逆，膺背胛间、臂内廉痛。</p>

<p>［曲泽］∶肘内廉陷中，大筋内侧横纹中动脉是。心包络脉所入为合水。《铜人》灸三壮，针三分，留七呼。</p>

<p>主心痛，善惊，身热，烦渴口干，逆气呕涎血，心下澹澹，身热，风疹，臂肘手腕不时动摇，头清汗出不过肩，伤寒，逆气呕吐。</p>

<p>［ 门］∶掌后去腕五寸，手厥陰心包络脉隙。《铜人》针三分，灸五壮。</p>

<p>主呕血，衄血，心痛呕哕，惊恐畏人，神气不足。</p>

<p>［间使］∶掌后三寸，两筋间陷中。心包络脉所行为经金。《素注》针六分，留七呼。《铜人》针三分，灸五壮。《明堂》灸七壮。《甲乙》灸三主伤寒结胸，心悬如饥，卒狂，胸中澹澹，恶风寒，呕沫，怵惕，寒中少气，掌中热，腋肿肘挛，卒心痛，多惊，中风气塞，涎上昏危，喑不得语，咽中如梗，鬼邪，霍乱干呕，妇人月水不调，血结成块，小儿客忤。</p>

<p>［内关］∶掌后去腕二寸两筋间，与外关相抵。手心主之络，别走少陰。《铜人》针五分，灸三壮。</p>

<p>主手中风热，失志，心痛，目赤，支满肘挛。实则心暴痛泻之，虚则头强补之。</p>

<p>［大陵］∶掌后骨下，两筋间陷中。手厥陰心包络脉所注为俞土。心包络实泻之。</p>

<p>《铜人》针五分。《素注》针六分，留七呼，灸三壮。</p>

<p>主热病汗不出，手心热，肘臂挛痛，腋肿，善笑不休，烦心，心悬若饥，心痛掌热，喜悲泣惊恐，目赤目黄，小便如血，呕 无度，狂言不乐，喉痹，口干，身热头痛，短气，胸胁痛， 疮疥癣。</p>

<p>［劳宫］（一名五里，一名掌中）∶掌中央动脉。《铜人》屈无名指取之。《资生》屈中指取之。滑氏云∶以今观之，屈中指、无名指两者之间取之为允。心包络脉所溜为荥火。《素注》针三分，留六呼。《铜人》灸三壮。《明堂》针二分，得气即泻，只一度，针过两度，令人虚。禁灸，灸令人息肉日加主中风，善怒，悲笑不休，手痹，热病数日汗不出，怵惕，胁痛不可转侧，大小便血，衄血不止，气逆呕哕，烦渴食饮不下，大小人口中腥臭，口疮，胸胁支满，黄胆目黄，小儿</p>

<p>［中冲］∶手中指端，去爪甲角如韭叶陷中。心包络脉所出为井木。心包络虚补之。《铜人》针一分，留三呼。《明堂》灸一壮。</p>

<p>主热病烦闷，汗不出，掌中热，身如火，心痛烦满，舌强。</p>


<p class='red'>【手少陽经穴主治】</p>

<p>《内经》曰∶三焦者，决渎之官，水道出焉。又云∶上焦如雾，中焦如沤，下焦如渎。</p>

<p>人心湛寂，欲想不兴，则精气散在三焦，荣华百脉。及其想念一起，欲火炽然，翕撮三焦，精气流溢，并与命门输泻而出，故号此府为三焦。</p>


<p class='red'>【手少陽经穴主治&middot;手少陽三焦经穴歌】</p>

<p>二十三穴手少陽，关冲、液门、中渚旁，陽池、外关、支沟正，会宗、三陽、四渎长，天井、清冷渊、消泺， 会、肩 、天 堂，天牖、翳风、 脉青，颅息、角孙、丝竹张，和 、耳门听有常（左右四十六穴）。</p>

<p>此一经起于关冲，终于耳门，取关冲、液门、中渚、陽池、支沟、天井、与井荥俞原经脉起手小指次指之端，上出次指之间，循手表腕，出臂外两骨之间，上贯肘，循 外，上肩，交出足少陽之后，入缺盆，布膻中，散络心包，下膈，遍属三焦；其支者，从膻中上出缺盆，上项，侠耳后直上，出耳上角，以屈下颊至 ；其支者，从耳后入耳中，至目锐 。多气少血，亥时气血注此。</p>

<p>受手厥陰之交，中清之府，引道陰陽，开通闭塞，用药动似盘珠，毋使刻舟求剑，聊着述于前篇，俟同志之再辨。</p>


<p class='red'>【手少陽经穴主治&middot;考正穴法】</p>

<p>［关冲］∶手小指次指外侧，去爪甲角如韭叶。手少陽三焦脉所出为井金。《铜人》针一分，留三呼，灸一壮。《素注》灸三壮。</p>

<p>主喉痹喉闭，舌卷口干，头痛，霍乱，胸中气噎，不嗜食，臂肘痛不可举，目生翳膜，视物不明。</p>

<p>［液门］∶手小次指歧骨间陷中，握拳取之。手少陽三焦脉所溜为荥水。《素注铜人》针二分，留二呼，灸三壮。</p>

<p>主惊悸妄言，咽外肿，寒厥，手臂痛不能自上下， 疟寒热，目赤涩，头痛，暴得耳聋，齿龈痛。</p>

<p>［中渚］∶手小指次指本节后陷中。在液门下一寸，手少陽三焦脉所注为俞木。三焦虚补之。《素注》针二分，留三呼。《铜人》灸三壮，针三分。《明堂》灸二壮。</p>

<p>主热病汗不出，目眩头痛，耳聋，目生翳膜，久疟，咽肿，肘臂痛，手五指不得屈伸。</p>

<p>［陽池］（一名别陽）∶手表腕上陷中，从指本节直摸下至腕中心。手少陽三焦脉所过为原。三焦虚、实皆拔之。《素注》针二分，留六呼，灸三壮。《铜人》禁灸。《指微赋》云∶针透抵大陵穴，不可破皮，不可摇手，恐伤针转曲。</p>

<p>主消渴，口干烦闷，寒热疟，或因折伤手腕，捉物不得，肩臂痛不得举。</p>

<p>［外关］∶腕后二寸两骨间，与内关相对。手少陽络，别走手心主。《铜人》针三分，留七呼，灸二壮。《明堂》灸三壮。</p>

<p>主耳聋，浑浑 无闻，五指尽痛，不能握物。实则肘挛，泻之；虚则不收，补之。又治手臂不得屈伸。</p>

<p>［支沟］（一名飞虎）∶腕后臂外三寸，两骨间陷中。手少陽脉所行为经火。《铜人》针二分，灸二七壮。《明堂》灸五壮。《素注》针二分，留七呼，灸三壮。</p>

<p>主热病汗不出，肩臂酸重，胁腋痛，四肢不举，霍乱呕吐，口噤不开，暴喑不能言，心闷不已，卒心痛，鬼击，伤寒结胸， 疮疥癣，妇人妊脉不通，产后血晕，不省人事</p>

<p>［会宗］∶腕后三寸，空中一寸。《铜人》灸七壮。《明堂》灸五壮，禁针。</p>

<p>主五痫</p>

<p>［三陽络］（一名过门）∶臂上大交脉，支沟上一寸。《铜人》灸七壮。《明堂》主暴喑哑，耳聋，嗜卧，四肢不欲动摇。</p>

<p>［四渎］∶在肘前五寸，外廉陷中。《铜人》灸三壮，针六分，留七呼。</p>

<p>主暴气耳聋，下齿龋痛。</p>

<p>［天井］∶肘外大骨后，肘上一寸，辅骨上两筋叉骨罅中，屈肘拱胸取之。甄权云∶曲肘后一寸，叉手按膝头取之。手少陽三焦脉所入为合土。三焦实泻之。《素注》针一寸，留七呼。</p>

<p>《铜人》灸三壮，《明堂》灸五壮，针二分。</p>

<p>主心胸痛，咳嗽上气，短气不得语，唾脓，不嗜食，寒热凄凄不得卧，惊悸，螈，癫疾，五痫，风痹，耳聋嗌肿，喉痹汗出，目锐 痛，颊肿痛，耳后 臂肘痛，捉物不得，嗜卧，扑伤腰髋疼，振寒颈项痛，大风默默不知所痛，悲伤不乐，香港脚上攻。</p>

<p>［清冷渊］∶肘上二寸，伸肘举臂取之。《铜人》针二分，灸三壮。</p>

<p>主肩痹痛，臂 不能举，不能带衣。</p>

<p>［消泺］∶肩下臂外间，腋斜肘分下。《铜人》针一分，灸三壮。《明堂》针六分。《素注》针五分。</p>

<p>主风痹，颈项急，肿痛寒热，头痛，癫疾。</p>

<p>［ 会］（一名 交）∶肩前廉，去肩头三寸宛宛中。手少陽、陽维之会。《素注》针五分，灸五壮。《铜人》主臂痛酸无力，痛不能举，寒热，肩肿引胛中痛，项瘿气瘤。</p>

<p>［肩 ］∶肩端 上陷中，斜举臂取之。《铜人》针七分，灸三壮。《明堂》灸主臂痛，肩重不能举。</p>

<p>［天 ］∶肩缺盆中，上毖骨际陷中央，须缺盆陷处，上有空，起肉上是穴。手足。《铜人》针八分，灸三壮。当缺盆陷上突起肉上针之，若误针陷处，伤人五脏气，令主胸中烦闷，肩臂酸疼，缺盆中痛，汗不出，胸中烦满，颈项急，寒热。</p>

<p>［天牖］∶颈大筋外缺盆上，天容后，天柱前，完骨下，发际上。《铜人》针一寸，留七呼，不宜补，不宜灸。灸即令人面肿眼合。先取 ，后取天容、天池，即瘥；若不针 ，即难疗。《明堂》针五分，得气即泻，泻尽更留三呼，泻三吸，不宜补。《素注》、《下经》灸三壮。《资生》云∶宜灸一壮、三壮。</p>

<p>主暴聋气，目不明，耳不聪，夜梦颠倒，面青黄无颜色，头风面肿，项强不得回顾，目</p>

<p>［翳风］∶耳后尖角陷中，按之引耳中痛。《针经》先以铜钱二十文，令患人咬之，寻取穴中。手足少陽之会。《素注》针三分。《铜人》针七分，灸七壮。《明堂》灸三壮。针灸俱令人咬钱，令口开。</p>

<p>主耳鸣、耳聋，口眼 斜，脱颔颊肿，口噤不开，不能言，口吃，牙车急，小儿喜欠。</p>

<p>［ 脉］（一名资脉）∶耳本后鸡足青络脉。《铜人》刺出血如豆汁，不宜多出。</p>

<p>针一分，灸三壮。</p>

<p>主头风耳鸣，小儿惊痫螈 ，呕吐，泄利无时，惊恐，眵瞢目睛不明。</p>

<p>［颅息］∶耳后间青络脉中。《铜人》灸七壮，禁针。《明堂》灸三壮，针一分，不得多出血，主耳鸣痛，喘息，小儿呕吐涎沫，螈 发痫，胸胁相引，身热头痛，不得卧，耳肿及</p>

<p>［角孙］∶耳廓中间，开口有空。手太陽、手足少陽之会。《铜人》灸三壮。《明堂》针八分。</p>

<p>主目生翳肤，齿龈肿，唇吻强，齿牙不能嚼物，龋齿，头项强。</p>

<p>［丝竹空］（一名目 ）∶眉后陷中，手足少陽脉气所发。《素注》针三分，留六呼。《铜人》禁灸，灸之不幸，使人目小及盲。针三分，留三呼主目眩头痛，视物KT KT 不明，恶风寒，风痫，目戴上不识人，眼睫毛倒，发狂吐涎沫，发即无时，偏正头痛。</p>

<p>［和 ］∶耳前锐发下横动脉中是穴。手足少陽，手太陽三脉之会。《铜人》针七分，灸三壮。</p>

<p>主头重痛，牙车引急，颈颔肿，耳中嘈嘈，鼻涕，面风寒，鼻准上肿，痈痛，招摇视瞻，螈 ，口 。</p>

<p>［耳门］∶耳前起肉，当耳缺者陷中。《铜人》 针三分，留三呼，灸三壮。《下经》禁灸，病宜灸者，不过三壮。</p>

<p>主耳鸣如蝉声， 耳脓汁出，耳生疮，重听无所闻，齿龋，唇吻强。</p>


<p class='red'>【足少陽经穴主治】</p>

<p>《内经》曰∶胆者，中正之官，决断出焉。凡十一脏，皆取决胆也。胆为青肠。又曰∶胆为清净之府。</p>

<p>诸腑皆传秽浊，独胆无所传道，故曰清净。虚则目昏，若吐伤胆倒，则视物倒植。</p>


<p class='red'>【足少陽经穴主治&middot;足少陽胆经穴歌】</p>

<p>少陽足经瞳子 ，四十四穴行迢迢，听会、上关、颔厌集，悬颅、悬厘、曲鬓翘，率谷、天冲、浮白次，窍陰、完骨、本神邀，陽白、临泣、目窗辟，正营、承灵、脑空摇，风池、肩井、渊液部，辄筋、日月、京门标，带脉、五枢、维道续，居 、环跳、风市招，中渎、陽关、陽陵穴，陽交、外丘、光明宵，陽辅、悬钟、丘墟外，足临泣、地五、侠溪，第四指端窍陰毕（左右八十八穴）。</p>

<p>此一经起于瞳子 ，终于窍陰，取窍陰、侠溪、临泣、丘墟、陽辅、陽陵泉、与井荥俞原经合也。</p>

<p>脉起目锐 ，上抵头角，下耳后，循颈，行手少陽之前，至肩上，却交出手少陽之后，入缺盆，其支者，从耳后入耳中，走耳前，至目锐 后；其支者，别目锐 下大迎，合手少陽，抵 下，加颊车，下颈，合缺盆，下胸中，贯膈，络肝属胆，循胁里，出气冲，绕毛际，横入髀厌中；其直者，从缺盆下腋，循胸，过季胁，下合髀厌中，以下循髀陽，出膝外廉，下外辅骨之前，直下抵绝骨之端，下出外踝之前，循足跗上，入小指次指之间；其支者，别跗上，入大指，循歧骨内出其端，还贯入爪甲，出三毛。多气少血，子时气血注此甲木之腑，在关脉候。是胆病则眉颦口苦，而呕宿汁，善太息，恐如人捕。实则脉实，精神不守，半夏汤泻之最良；虚则脉虚，而烦扰不眠，温胆汤补之却善。火不下降心胆跳，茯神沉香蜜和丸，送入人参汤；中风癫狂心恐悸，铅汞朱乳共结成，吞下井花水。咽痛膈壅，硝蚕黛勃蒲脑子，加麝以收功；胆虚卧惊，参柏枸神枳熟地，用酒而有力。清热宽咽，薄荷宿砂芎片脑；惊心怖胆，人参酸枣乳辰砂。惊神昏乱，记学士之良方；风引痛生，修真人之秘散。胆虚寒而不眠，炒酸枣调煎竹叶；胆实热而多睡，生枣仁末和姜茶。补用薏苡炒枣仁，泻须青连柴前胡。温则姜夏橘红，凉加竹茹甘菊。柴胡川芎，报使上行而不悖；青皮车前，引经下走以无疑。药有生熟，贵按脉而取用；剂宜多寡，当随症以权衡。或厥疾之未瘳，仗针灸以收功。</p>


<p class='red'>【足少陽经穴主治&middot;考正穴法】</p>

<p>［瞳子 ］（一名太陽，一名前关）∶目外去 五分，手太陽、手足少陽三脉之会。《素注》灸三壮，针三分。</p>

<p>主目痒，翳膜白，青盲无见，远视KT KT ，赤痛泪出多眵 ，内 痒，头痛，喉闭</p>

<p>［听会］∶耳微前陷中，上关下一寸，动脉宛宛中，张口得之。《铜人》针三分，留三呼，得气即泻，不须补。日灸五壮，止三七壮，十日后根据前报灸主耳鸣耳聋，牙车臼脱，相离一、二寸，牙车急不得嚼物，齿痛恶寒物，狂走螈，恍惚不乐，中风口 斜，手足不随。</p>

<p>［客主人］（一名上关）∶耳前骨上，开口有空，张口取之。手足少陽、陽明之会。《铜人》灸七壮，禁针。《明堂》针一分，得气即泻，日灸七壮，至二百壮。《下经》灸十壮。《素注》针三分，留七呼，灸三壮。《素问》禁深刺，深则交脉破，为内漏耳聋，欠而不得KT 。</p>

<p>主唇吻强，口眼偏斜，青盲，眯目KT KT ，恶风寒，牙齿龋，口噤嚼物鸣痛，耳鸣耳聋，螈 沫出，寒热，痉引骨痛。</p>

<p>［颔厌］∶曲周下，颞 上廉。手足少陽、陽明之会。《铜人》灸三壮，针七分，留七呼，深刺令人耳聋。</p>

<p>主偏头痛，头风目眩，惊痫，手卷手腕痛，耳鸣，目无见，目外 急，好嚏，颈痛，历</p>

<p>［悬颅］∶曲周上，颞 中廉。手足少陽、陽明之会。《铜人》灸三壮，针三分，留三呼。《明堂》针二分，《素注》针七分，留七呼，刺深令人耳无所闻。</p>

<p>主头痛，牙齿痛，面肤赤肿，热病烦满，汗不出，头偏痛引目外 赤，身热，鼻洞浊下不止，传为鼽，目昏瞢瞑目。</p>

<p>［悬厘］∶曲周上，颞 下廉。手足少陽、陽明之会。《铜人》针三分，灸三壮。</p>

<p>《素注》针三分，留七呼。</p>

<p>主面皮赤肿，头偏痛，烦心不欲食，中焦客热，热病汗不出，目锐 赤痛。</p>

<p>［曲鬓］（一名曲发）∶在耳上发际曲隅陷中，鼓颔有空。足少陽、太陽之会。《铜人》针三分，灸七壮。《明下》灸三壮。</p>

<p>主颔颊肿，引牙车不得开，急痛，口噤不能言，颈项不得回顾，脑两角痛为巅风，引目</p>

<p>［率谷］∶耳上入发际寸半陷者宛宛中，嚼而取之。足少陽、太陽之会。《铜人》针三分，灸三壮。</p>

<p>主痰气膈痛，脑两角强痛，头重，醉后酒风，皮肤肿，胃寒，饮食烦满，呕吐不止。</p>

<p>［天冲］∶耳后发际二寸，耳上如前三分。足少陽、太陽之会。《铜人》灸七壮。</p>

<p>《素注》针三分，灸三壮。</p>

<p>主癫疾风痉，牙龈肿，善惊恐，头痛。</p>

<p>［浮白］耳后入发际一寸。足少陽、太陽之会。《铜人》针三分，灸七壮。《明堂主足不能行，耳聋耳鸣，齿痛，胸满不得息，胸痛，颈项瘿，痈肿不能言，肩臂不举，发寒热，喉痹，咳逆痰沫，耳鸣嘈嘈无所闻。</p>

<p>［窍陰］（一名枕骨）∶完骨上，枕骨下，动摇有空。足太陽、手足少陽之会。《铜人》针三分，灸七壮。《甲乙》针四分，灸五壮。《素注》针三分，灸三壮。</p>

<p>主四肢转筋，目痛，头项颔痛引耳嘈嘈，耳鸣无所闻，舌本出血，骨劳，痈疽发历，手足烦热，汗不出，舌强胁痛，咳逆喉痹，口中恶苦之。</p>

<p>［完骨］∶耳后入发际四分。足少陽、太陽之会。《铜人》针三分，灸七壮。《素注》留七呼，灸三壮。《明堂》针二分，灸以年为壮。</p>

<p>主足痿失履不收，牙车急，颊肿，头面肿，颈项痛，头风耳后痛，烦心，小便赤黄，喉痹齿龋，口眼 斜，癫疾。</p>

<p>［本神］∶曲差旁一寸五分，直耳上入发际四分。足少陽、陽维之会。《铜人》针三分，灸七壮。</p>

<p>主惊痫吐涎沫，颈项强急痛，目眩，胸相引不得转侧，癫疾呕吐涎沫，偏风。</p>

<p>［陽白］∶眉上一寸，直瞳子，手足陽明、少陽、陽维五脉之会。《素注》针三分。《铜人》针二分，灸三壮。</p>

<p>主瞳子痒痛，目上视，远视KT KT ，昏夜无见，目痛目眵，背腠寒栗，重衣不得温</p>

<p>［临泣］∶目上，直入发际五分陷中，令患人正睛取穴。足少陽、太陽、陽维之会。</p>

<p>《铜人》针三分，留七呼。</p>

<p>主目眩，目生白翳，目泪，枕骨合颅痛，恶寒鼻塞，惊痫反视，大风，目外 痛，卒中风不识人。</p>

<p>［目窗］∶临泣后寸半。足少陽、陽维之会。《铜人》针三分，灸五壮，三度刺，令人目大明。</p>

<p>主目赤痛，忽头旋，目KT KT 远视不明，头面浮肿，寒热汗不出，恶寒。</p>

<p>［正营］∶目窗后寸半，足少陽、陽维之会。《铜人》针三分，灸五壮。</p>

<p>主目眩瞑，头项偏痛，牙齿痛，唇吻急强，齿龋痛。</p>

<p>［承灵］∶正营后一寸五分。灸三壮，禁针。足少陽、陽维之会。主脑风头痛，恶风寒，鼽衄鼻窒，喘息不利。</p>

<p>［脑空］（一名颞 ）∶承灵后一寸五分，侠玉枕骨下陷中。足少陽、陽维之会。《素注》针四分。《铜人》针五分，得气即泻，灸三壮。</p>

<p>主劳疾羸瘦，体热，颈项强不可回顾，头重痛不可忍，目瞑心悸，发即为癫风，引目眇，鼻痛。</p>

<p>魏武帝患头风，发即心乱目眩，华佗针脑空立愈。</p>

<p>［风池］∶耳后颞 后，脑空下，发际陷中，按之引于耳中。手足少陽、陽维之会。</p>

<p>《素注》针四分。《明堂》针三分。《铜人》针七分，留七呼，灸七壮。《甲乙》针一寸二分。患大风者，先补后泻。少可患者，以经取之，留五呼，泻七吸。灸不及针，日七壮至百壮。</p>

<p>主洒淅寒热，伤寒温病汗不出，目眩苦，偏正头痛， 疟，颈项如拔，痛不得回顾。目泪出，欠气多，鼻鼽衄，目内 赤痛，气发耳塞，目不明，腰背俱疼，腰伛偻引颈筋无力不收，大风中风，气塞涎上不语，昏危，瘿气。</p>

<p>［肩井］（一名膊井）∶肩上陷中，缺盆上，大骨前一寸半，以三指按取，当中指下陷中。手足少陽、足陽明、主中风，气塞涎上不语，气逆，妇人难产，堕胎后手足厥逆，针肩井立愈。头项痛，五劳七伤，臂痛，两手不得向头。若针深闷倒，急补足三里。</p>

<p>［渊液］（一名泉液）∶腋下三寸宛宛中，举臂得之。《铜人》禁灸。《明堂》针三分。不宜灸，灸之令人生肿蚀马疡，内溃者死，寒热者生。</p>

<p>主寒热，马刀疡，胸满无力，臂不举。</p>

<p>［辄筋］（一名神光，一名胆募）∶腋下三寸复前一寸三肋端，横直蔽骨旁七寸五分，平直两乳，侧卧屈上足取之。胆之募，足太陽、少陽之会。《铜人》灸三壮，针六分。《素注》针七分。</p>

<p>主胸中暴满不得卧，太息善悲，小腹热，欲走，多唾，言语不正，四肢不收，呕吐宿汁</p>

<p>［日月］∶期门下五分，足太陰、少陽、陽维之会。针七分，灸五壮。</p>

<p>主太息善悲，小腹热欲走，多唾，言语不正，四肢不收。</p>

<p>［京门］（一名气俞，一名气府）∶监骨下，腰中季肋本侠脊，肾之募。《铜人》灸三壮，针三分，留七呼。</p>

<p>主肠鸣，小肠痛，肩背寒，痉，肩胛内廉痛，腰痛不得俯仰久立，寒热腹胀引背不得息，水道不利，溺黄，小腹急肿，肠鸣洞泄，髀枢引痛。</p>

<p>［带脉］∶季肋下一寸八分陷中，脐上二分，两旁各七寸半。足少陽、带脉二脉之会。《铜人》针六分，灸五壮。《明堂》灸七壮。</p>

<p>主腰腹纵，溶溶如囊水之状，妇人小腹痛，里急后重，螈 ，月事不调，赤白带下</p>

<p>［五枢］∶带脉下三寸，水道旁五寸五分。足少陽、带脉之会。《铜人》针一寸，灸五壮。《明堂》三壮。</p>

<p>主 癖，大肠膀胱肾余，男子寒疝，陰卵上入小腹痛，妇人赤白带下，里急螈 。</p>

<p>［维道］∶章门下五寸三分。足少陽，带脉之会。《铜人》针八分，留六呼，灸主呕逆不止，水肿，三焦不调，不嗜食。</p>

<p>［居 ］∶章门下八寸三分，监骨上陷中。《素注》章门下四寸三分。足少陽、陽跷之会。《铜人》针八分，留六呼，灸三壮。</p>

<p>主腰引小腹痛，肩引胸臂挛急，手臂不得举以至肩。</p>

<p>［环跳］∶髀枢中，侧卧伸下足，屈上足，以右手摸穴，左摇撼取之。足少陽、太陽之会。《铜人》灸五十壮。《素注》针一寸，留二呼，灸三壮，《指微》云∶已刺不可摇，恐主冷风湿痹不仁，风疹遍身，半身不遂，腰胯痛蹇，膝不得转侧伸缩。</p>

<p>仁寿宫患香港脚偏风，甄权奉 针环跳、陽陵泉，陽辅、巨虚下廉而能起行。</p>

<p>环跳穴痛，恐生附骨疽。</p>

<p>［风市］∶膝上外廉两筋中，以手着腿，中指尽处是。针五分，灸五壮。</p>

<p>主中风</p>

<p>［中渎］∶髀外膝上五寸分肉间陷中。足少陽络，别走厥陰。《铜人》灸五壮，针五分，留七呼。</p>

<p>主寒气客于分肉间，攻痛上下，筋痹不仁。</p>

<p>［陽关］∶陽陵泉上三寸，犊鼻外陷中。《铜人》针五分，禁灸。</p>

<p>主风痹不仁，膝痛不可屈伸。</p>

<p>［陽陵泉］∶膝下一寸， 外廉陷中，蹲坐取之。足少陽所入为合土。《难经》曰疏曰∶筋病治此。《铜人》针六分，留十呼，得气即泻。又宜灸留针，日灸七壮，至七七壮。《素注》灸三主膝伸不得屈，髀枢膝骨冷痹，香港脚，膝股内外廉不仁，偏风半身不遂，脚冷无血色，苦嗌仲介然，头面肿，足筋挛。</p>

<p>［陽交］（一名别陽，一名足 ）∶足外踝上七寸，斜属三陽分肉之间，陽维之。《铜人》针六分，留七呼，灸三壮。</p>

<p>主胸满肿，膝痛足不收，寒厥惊狂，喉痹，面肿，寒痹，膝 不收。</p>

<p>［外丘］∶外踝上七寸，少陽所生。《铜人》针三分，灸三壮。</p>

<p>主胸胀满，肤痛痿痹，颈项痛，恶风寒， 犬伤毒不出，发寒热，速以三壮艾，可灸所啮处，及足少陽络。癫疾，小儿龟胸。</p>

<p>［光明］∶外踝上五寸。足少陽之络，别走厥陰。《铜人》针六分，留七呼，灸五壮。《明下》灸七壮。</p>

<p>主婬泺，胫酸 疼，不能久立，热病汗不出，卒狂。与陽辅疗法同，虚则痿 ，坐不能起，补之。实则足 热膝痛，身体不仁，善啮颊，泻之。</p>

<p>［陽辅］（一名分肉）∶足外踝上四寸，辅骨前，绝骨端三分，去丘墟七寸，足少陽所行为经火。胆实泻之。《素注》针三分。又曰∶针七分，留十呼。《铜人》灸三壮，针五分，留七呼。</p>

<p>主腰溶溶如坐水中，膝下浮肿，筋挛。百节酸痛，实无所知。诸节尽痛，痛无常处。</p>

<p>腋下肿痿，喉痹，马刀挟瘿，膝 酸，风痹不仁，厥逆，口苦太息，心胁痛，面尘，头角颔痛，目锐 痛，缺盆中肿痛，汗出振寒，疟、胸中、胁、肋、髀、膝外至绝骨外踝前痛，善洁面青。</p>

<p>［悬钟］（一名绝骨）∶足外踝上三寸动脉中，寻摸尖骨者是。足三陽之大络。按之陽明络绝，乃取之。《难经》曰∶髓会绝骨。疏曰∶髓病治此。袁氏曰∶足能健步，以髓会绝骨也。《铜人》针六分，留七呼，灸五壮。《指微》云∶斜入针二寸许，灸七壮主心腹胀满，胃中热，不嗜食，香港脚，膝 痛，筋骨挛痛足不收，逆气，虚劳寒损，忧恚，心中咳逆，泄注，喉痹，颈项强，肠痔瘀血，陰急，鼻衄，脑疽，大小便涩，鼻中干，烦满狂易，中风手足不随。</p>

<p>［丘墟］∶足外踝下从前陷中骨缝中，去临泣三寸。又侠溪穴中量上外踝骨前五寸，足少陽所过为原。胆虚实皆拔之。《铜人》灸三壮。《素注》针五分，留七呼。</p>

<p>主胸胁满痛不得息，久疟振寒，腋下肿，痿厥坐不能起，髀枢中痛，目生翳膜，腿酸，转筋，卒疝，小腹坚，寒热颈肿，腰胯痛，太息。</p>

<p>［临泣］∶足小趾次趾本节后陷中，去侠溪一寸五分。足少陽所注为俞木。《甲乙》针二分，留五呼，灸三壮。</p>

<p>主胸中满，缺盆中及腋下马刀疡 ，善啮颊，天牖中肿、婬泺， 酸，目眩，枕骨合颅痛，洒淅振寒，心痛，周痹。痛无常处，厥逆气喘不能行， 疟日发，妇人月事不利，季胁支满，乳痈。</p>

<p>［地五会］∶足小趾次趾本节后陷中，去侠溪一寸。《铜人》针一分，禁灸。</p>

<p>主腋痛，内损唾血，足外无膏泽，乳痈。</p>

<p>［侠溪］∶足小趾次指歧骨间，本节前陷中。足少陽所溜为荥水。胆实则泻之。《素注》针三分，留三呼，灸三壮。</p>

<p>主胸胁支满，寒热伤寒，热病汗不出，目外 赤，目眩，颊颔肿，耳聋，胸中痛不可转侧，痛无常处。</p>

<p>［窍陰］∶足小趾次趾外侧，去爪甲角如韭叶。足少陽所出为井金。《素注》针一分，留一呼。《甲乙》留三呼，灸三壮。</p>

<p>主胁痛，咳逆不得息，手足烦热，汗不出，转筋，痈疽，头痛心烦，喉痹，舌强口干，肘不可举，卒聋，魇梦，目痛，小 痛。</p>


<p class='red'>【足厥陰经穴主治】</p>

<p>《内经》曰∶肝者，将军之官，谋虑出焉。</p>

<p>肝者，罢极之本，魂之居也。其华在爪，其充在筋，以生血气，为陽中之少陽，通于春东方青色，入通于肝，开窍于目，藏精于肝，故病发惊骇，其味酸，其类草木，其畜鸡，其谷麦，其应四时，上为岁星，是以知病之在筋也。其音角，其数八，其臭臊，其液泣。</p>

<p>东方生风，风生木，木生酸，酸生肝。肝主筋，筋生心，肝主目。其在天为玄，在人为道，在地为化，化生五味。道生知，玄生神，在天为风，在地为木，在体为筋，在脏为肝。</p>

<p>在色为苍，在声为呼，在变动为握，在志为怒，怒伤肝，悲胜怒，风伤筋，燥胜风，酸伤筋，卒胜酸。</p>


<p class='red'>【足厥陰经穴主治&middot;足厥陰肝经穴歌】</p>

<p>一十三穴足厥陰，大敦、行间、太冲侵，中封、蠡沟、中都近，膝关、曲泉、陰包临，五里、陰廉、羊矢穴，章门常对期门深（二十六穴）。</p>

<p>此一经起于大敦，终于期门。取大敦、行间、太冲、中封、曲泉，与井荥俞经合也。</p>

<p>脉起大指聚毛之际，上循足跗上廉，去内踝一寸，上踝八寸，交出太陰之后，上 内廉，循股，入陰中，环陰器，抵小腹，侠胃，属肝，络胆，上贯膈，布胁肋，循喉咙之后，上入颃颡，连目系，上出额，与督脉会于巅；其支者，从目系下颊里，环唇内；其支者，复从肝，别贯膈，上注肺。多血少气，丑时气血注此。</p>

<p>乙木之脏，脉在左关。是肝实则脉实，两胁痛而目 肿痛；虚则脉虚，七叶薄而汪汪昏泪。资心火以补肝虚，抑陽光而泻本实。故味辛补而酸泻，气凉泻而温补。姜橘细辛补之宜，芎芍大黄泻之可。目胜离娄，君神曲而佐磁石；手开瞽盲，捣羊肝以丸连未。气疼两胁，君枳实芍药参芎；痰攻双臂，施木草橘半附苓。右胁胀痛，桂心枳壳草姜黄；左胁刺痛，粉草川芎和枳实。悲怒伤肝双胁痛，芎辛枳梗，防风干葛草姜煎；风寒撼水囊茎痛，茴香乌药，青橘良姜调酒饮。疝本肝经，何药可疗？附子山栀力最高，全蝎玄胡功不小。上燥下寒，梅膏捣丸归鹿；头痛气厥，乌药末细川芎。寒湿脚痹踏椒囊，风热膝痛煎柏术。欲上行引经柴胡川芎；下行须要去穣青皮。温则木香肉桂，凉则菊花车前。补用阿胶酸枣仁，泻用柴前犀牛角。勿胶柱而鼓瑟，当加减以随宜。</p>

<p>《导引本经》肝以眼为穴，人眠则血归肝，眼受之而能视也。夫眠乃无名惑复之火，不可纵之使眠，亦不可不眠。若胆虚寒不眠，则精神困倦，志虑不安；肝实热眠过多，则慧镜生尘，善根埋灭，皆非调肝胆，伏睡魔之道也。举其要而言，勿嗔怒，勿昼寝，睡其形而不睡其神是也。盖睡之精，乃身之灵，人能少睡，则主翁惺惺，智识明净，不惟神气清爽，梦寐亦安也，若贪眠则心中血潮，元神离舍，不惟云掩性天，神亦随境昏迷。三丰有云∶捉取梦中之梦，搜求玄上之玄，自从识得娘生面，笑指蓬莱在目前。此之谓也。《内经》曰∶春三月，此谓发陈，天地俱生，万物以荣，夜卧早起，广步于庭，披发缓形，以使志生，此春气之应，养生之道也。逆之则伤肝，此又不可不知。</p>


<p class='red'>【足厥陰经穴主治&middot;考正穴法】</p>

<p>［大敦］∶足大趾端，去爪甲如韭叶，及三毛中。足厥陰肝脉所出为井木。《铜人》针三分，留十呼，灸三壮。</p>

<p>主五淋，卒疝七疝，小便数遗不禁，陰头中痛，汗出，陰上入小腹，陰偏大，腹脐中痛，悒悒不乐，病左取右，病右取左。腹胀肿病，小腹痛，中热喜寐，尸厥状如死人，妇人血崩不止，陰挺出，陰中痛。</p>

<p>［行间］∶足大趾缝间，动脉应手陷中。足厥陰肝脉所溜为荥火。肝实则泻之。《素注》针三分。《铜人》灸三壮，针六分，留十呼。</p>

<p>主呕逆，洞泄，遗溺癃闭，消渴嗜饮，善怒，四肢满，转筋，胸胁痛，小腹肿，咳逆呕血，茎中痛，腰疼不可俯仰，腹中胀，小肠气，肝心痛，色苍苍如死状，终日不得息，口，癫疾，短气，四肢逆冷，嗌干烦渴，瞑不欲视，目中泪出，太息，便溺难，七疝寒疝，中风，肝积肥气，发 疟，妇人小腹肿，面尘脱色，经血过多不止，崩中，小儿急惊</p>

<p>［太冲］∶足大趾本节后二寸。或云一寸半内间动脉应手陷中。足厥陰肝脉所注为俞土。《素问》女子二七，太冲脉盛，月事以时下，故能有子。又诊病患太冲脉有无可以决死生。《铜人》针三分，留十呼，灸三壮。</p>

<p>主心痛脉弦，马黄，瘟疫，肩肿吻伤，虚劳浮肿，腰引小腹痛，两丸骞缩，溏泄，遗溺，陰痛，面目苍色，胸胁支满，足寒、肝心痛，苍然如死状，终日不得息，大便难，便血，小便淋，小肠疝气痛， 疝，小便不利，呕血呕逆，发寒，嗌干善渴，肘肿，内踝前痛，婬泺， 酸，腋下马刀疡 ，唇肿，女子漏下不止，小儿卒疝。</p>

<p>［中封］（一名悬泉）∶足内踝骨前一寸，筋里宛宛中。《素注》一寸半，仰足取陷中，伸足乃得之。足厥陰肝脉所行为经金。《铜人》针四分，留七呼，灸三壮。</p>

<p>主 疟，色苍苍，发振寒，小腹肿痛，食怏怏绕脐痛，五淋不得小便，足厥冷，身黄有微热，不嗜食，身体不仁，寒疝，腰中痛，或身微热，痿厥失精，筋挛，陰缩入腹相引痛</p>

<p>［蠡沟］（一名交仪）∶内踝上五寸。足厥陰络，别走少陽。《铜人》针二分，留三呼，灸三壮。《下经》灸七壮。</p>

<p>主疝痛，小腹胀满，暴痛如癃闭，数噫，恐悸，少气不足，悒悒不乐，咽中闷如有息肉，背拘急不可俯仰，小便不利，脐下积气如石，足胫寒酸，屈伸难，女子赤白带下，月水不调，气逆则睾丸卒痛，实则挺长，泻之；虚则暴痒，补之。</p>

<p>［中都］（一名中 ）∶内踝上七寸， 骨中，与少陰相直。《铜人》针三分，灸五主肠 ， 疝，小腹痛不能行立，胫寒，妇人崩中，产后恶露不绝。</p>

<p>［膝关］∶犊鼻下二寸旁陷中。《铜人》针四分，灸五壮。</p>

<p>主风痹，膝内廉痛引膑，不可屈伸，咽喉中痛。</p>

<p>［曲泉］∶膝股上内侧，辅骨下，大筋上，小筋下陷中，屈膝横纹头取之。足厥陰肝脉所入为合水。肝虚则补之。《铜人》针六分，留十呼，灸三壮。</p>

<p>主 疝，陰股痛，小便难，腹胁支满，癃闭，少气，泄利，四肢不举，实则身目眩痛，汗不出，目KT KT ，膝关痛，筋挛不可屈伸，发狂，衄血下血，喘呼，小腹痛引咽喉，房劳失精，身体极痛，泄水下痢脓血，陰肿，陰茎痛， 肿，膝胫冷疼，女子血瘕，按之如汤浸股内，小腹肿，陰挺出，陰痒。</p>

<p>［陰包］∶膝上四寸，股内廉两筋间，蜷足取之。看膝内侧，必有槽中。《铜人》针六分，灸三壮。《下经》针七分。</p>

<p>主腰尻引小腹痛，小便难，遗溺，妇人月水不调。</p>

<p>［五里］∶气冲下三寸，陰股中动脉应手。《铜人》针六分，灸五壮。</p>

<p>主腹中满，热闭不得溺，风劳嗜卧。</p>

<p>［陰廉］∶羊矢下，去气冲二寸动脉中。《铜人》针八分，留七呼，灸三壮。</p>

<p>主妇人绝产，若未经生产者，灸三壮，即有子。</p>

<p>［章门］（一名长平，一名胁 ）∶大横外，直季胁肋端，当脐上二寸，两旁六寸，侧卧，屈上足，伸下足，举臂取之。又云∶肘尖尽处是穴。脾之募。足少陽厥陰之会。《难经》曰∶脏会章门。疏曰∶脏病治此。《铜人》针六分，灸百壮。《明堂》日七壮，止五百壮。《素注》针八分，留六呼，灸主肠鸣盈盈然，食不化，胁痛不得卧，烦热口干，不嗜食，胸胁痛支满，喘息，心痛而呕，吐逆，饮食却出，腰痛不得转侧，腰脊冷疼，溺多白浊，伤饱身黄瘦，贲豚积聚，腹肿如鼓，脊强，四肢懈惰，善恐，少气厥逆，肩臂不举。</p>

<p>东垣曰∶气在于肠胃者，取之太陰、陽明、不下，取三里、章门、中脘。</p>

<p>魏士 妻徐病疝，自脐下上至于心皆胀满，呕吐烦闷，不进饮食。滑伯仁曰∶此寒在下廉，为灸章门、气海。</p>

<p>［期门］∶直乳二肋端，不容旁一寸五分。又曰∶乳旁一寸半，直下又一寸半。肝之募。足厥陰、太陰、陰维之会。《铜人》针四分，灸五壮。</p>

<p>主胸中烦热，贲豚上下，目青而呕，霍乱泄利，腹坚硬，大喘不得安卧，胁下积气，伤寒心切痛，喜呕酸，食饮不下，食后吐水，胸胁痛支满，男子妇人血结胸满，面赤火燥，口干消渴，胸中痛不可忍。伤寒过经不解，热入血室，男子则由陽明而伤，下血谵语，妇人月水适来，邪乘虚而入，及产后余疾。</p>

<p>一妇人患热入血室，许学士云∶小柴胡已迟，当刺期门。针之，如言而愈。</p>

<p>太陽与少陽并病，头项强痛，或眩冒，时如结胸，心下痞硬者，留刺大椎第二行肺俞、肝俞、慎不可发汗，发汗则谵语，五六日谵语不止，当刺期门。</p>


<p class='red'>【任脉经穴主治&middot;任脉经穴歌】</p>

<p>任脉三八起陰会，曲骨中极关元锐，石门气海陰交仍，神阙水分下脘配。建里中上脘相连，巨阙鸠尾蔽骨下，中庭膻中慕玉堂，紫宫华盖璇玑夜，天突结喉是廉泉，唇下宛宛承浆舍（二十四穴）。</p>

<p>此经不取井荥俞合也。</p>

<p>脉起中极之下，以上毛际，循腹里上关元、至喉咙，属陰脉之海，以人之脉络，周流于诸陰之分，譬犹水也，而任脉则为之总会，故名曰陰脉之海焉。用药当分男女，月事多主冲任，是任之为言妊也。乃夫人生养之本，调摄之源，督则由会陰而行背，任则由会陰而行腹，人身之有任督，犹天地之有子午也。人身之任督，以腹背言，天地之子午，以南北言，可以分，可以合者也。分之以见陰陽之不杂，合之以见浑沦之无间，一而二，二而一也。但在僧道，不明此脉，各执所尚，禁食、禁足、禁语、断臂、燃指、烧身，枯坐而亡，良可悲夫！间有存中黄一事，而待神气凝聚者；有运三华五气之精，而洗骨伐毛者；有搬运周天火候者；有日运脐，夜运泥丸炼体者；有呼九灵，注三精而归灵府者；有倒斗柄而运化机者；有默朝上帝者；有服气吞霞者；有闭息存神者；有采炼日精月华者；有吐纳导引者；有单运气行火候者；有投胎夺舍者；有旁门九品渐法三乘者，种种不同，岂离任督。盖明任督以保其身，亦犹明君能爱民以安其国也。民毙国亡，任衰身谢，是以上人哲士，先根据前注，导引各经，调养纯熟，即仙家之能筑基是也。然后扫除妄念，以静定为基本，而收视返听。含光默默，调息绵绵，握固内守，注意玄关，顷刻水中火发，雪里花开，两肾如汤煎，膀胱似火热，任督犹车轮，四肢若山石，一饮之间，天机自动，于是轻轻然运，默默然举，微以意定，则金水自然混融，水火自然升降，如桔槔之呼水，稻花之凝露，忽然一粒大如黍米，落于黄庭之中。此采铅投汞之真秘，子不揣鄙陋，扫却旁蹊曲径，指出一条大路，使人人可行也。到此之时，意不可散，意散则丹不成矣。紫陽真人曰∶真汞生于离，其用却在坎， 女过南园，手持玉橄榄。正此谓也。日日行之无间断，无毫发之差，如是炼之一刻，则一刻之周天；炼之一时，则一时之周天；炼之一日，则一日之周天；炼之百日，则百日之周天，谓之立基。炼之十月，谓之胎仙。功夫至此，身心混沌，与虚空等，不知身之为我，我之为身，亦不知神之为气，气之为神，不规中而自规中，不胎息而自胎息，水不求而自生，火不求而自出，虚室生白，黑地引针，不知其所以然而然，亦不知任之为督，督之为任也。至于六害不除，十少不存，五要不调，虽为小节之常，终为大道之累。何名六害？一曰薄名利，二曰禁声色，三曰廉货财，四曰损滋味，五曰屏虚妄，六曰除嫉妒，六者有一，卫生之道远，而未见其有得也。虽心希妙理，口念真经，咀嚼英华，呼吸景象，不能补其失也。何名十少？一曰少思，二曰少念，三曰少笑，四曰少言，五曰少饮，六曰少怒，七曰少乐，八曰少愁，九曰少好，十曰少机。夫多思则神散，多念则心劳，多笑则肺腑翻，多言则气血虚耗，多饮则伤神损寿，多怒则腠理奔浮，多乐则心神邪荡，多愁则头面焦枯，多好则志气溃散，多机则志虑沉迷。兹乃伐人之生，甚于斤斧；蚀人之性，猛于豺野狼也。卫生者，戒之哉！</p>


<p class='red'>【任脉经穴主治&middot;考正穴法】</p>

<p>［会陰］（一名屏翳）∶两陰间、任、督、冲三脉所起。督由会陰而行背，任由会陰而行腹，冲由会陰而行足少主陰汗，陰头痛，陰中诸病，前后相引痛，不得大小便，男子陰端寒冲心，窍中热，皮疼痛，谷道瘙痒，久痔相通，女子经水不通，陰门肿痛。卒死者，针一寸补之。溺死者，令人倒拖出水，针补，尿屎出则活，余不可针。</p>

<p>［曲骨］∶横骨上，中极下一寸，毛际陷中，动脉应手。足厥陰、任脉之会。《铜人》灸七壮、至七七壮。针二寸。《素注》针六分，留七呼。又云∶针一寸。</p>

<p>主失精，五脏虚弱，虚乏冷极，小腹胀满，小便淋涩不通， 疝，小腹痛，妇人赤白</p>

<p>［中极］（一名玉泉，一名气原）∶关元下一寸，脐下四寸。膀胱之募。足三陰，任脉之会。《铜人》针八分，留十呼，得气即泻，灸百壮，至三百壮止。《明堂》灸不及针，日三主冷气积聚，时上冲心，腹中热，脐下结块，贲豚抢心，陰汗水肿，陽气虚惫，小便频数，失精绝子，疝瘕，妇人产后恶露不行，胎衣不下，月事不调，血结成块，子门肿痛不端，小腹苦寒，陰痒而热，陰痛，恍惚尸厥，饥不能食，临经行房羸瘦，寒热，转脬不得尿，妇人断绪，四度针即有子。</p>

<p>［关元］∶脐下三寸。小肠之募。足三陰，任脉之会。下纪者，关元也。《素注》针一寸二分，留七呼，灸七壮。又云∶针二寸。《铜人》针八分，留三呼，泻五吸，灸百壮，止三百壮。《明堂》娠妇禁针，若针而落胎，胎多不出，针外昆仑立出。</p>

<p>主积冷虚乏，脐下绞痛，渐入陰中，发作无时，冷气结块痛；寒气入腹痛，失精白浊，溺血七疝，风眩头痛，转脬闭塞，小便不通，黄赤，劳热，石淋五淋，泄利，贲豚抢心，脐下结血，状如覆杯，妇人带下，月经不通，绝嗣不生，胞门闭塞，胎漏下血，产后恶露</p>

<p>［石门］（一名利机，一名精露，一名丹田，一名命门）∶脐下二寸。三焦募也。《铜人》灸二七壮，止一百壮。《甲乙》针八分，留三呼，得气即泻，《千金》针五分。《下经》灸七壮。《素注》针六分，留七呼，妇人禁针、禁灸，犯之绝子。</p>

<p>主伤寒，小便不利，泄利不禁，小腹绞痛，陰囊入小腹，贲豚抢心，腹痛坚硬，卒疝绕脐，气淋血淋，小便黄，呕吐血不食谷，谷不化，水肿，水气行皮肤，小腹皮敦敦然，气满，妇人因产恶露不止，结成块，崩中漏下。</p>

<p>［气海］（一名脖 ，一名下盲）∶脐下一寸半宛宛中。男子生气之海。《铜人》针八分，得气即泻，泻后宜补之。可灸百壮。《明下》灸七壮。</p>

<p>主伤寒，饮水过多，腹胀肿，气喘心下痛，冷病面赤，脏虚气惫，真气不足，一切气疾久不瘥，肌体羸瘦，四肢力弱，贲豚七疝，小肠膀胱肾余， 瘕结块，状如覆杯，腹暴胀，按之不下，脐下冷气痛，中恶脱陽欲死，陰症卵缩，四肢厥冷，大便不通，小便赤，卒心痛，妇人临经行房羸瘦，崩中，赤白带下，月事不调，产后恶露不止，绕脐 痛，闪着腰痛，小儿遗尿。</p>

<p>浦江郑义宗患滞下昏仆，目上视，溲注汗泄，脉大，此陰虚陽暴绝，得之病后酒色。丹溪为灸气海渐苏，服人参膏数斤愈。</p>

<p>［陰交］（一名横户）∶脐下一寸，当膀胱上际。三焦之募，任脉、少陰、冲脉之会。《铜人》针八分，得气即泻，泻后宜补，灸百壮。《明堂》灸不及针，日三七壮，止百壮。</p>

<p>主气痛如刀搅，腹 坚痛，下引陰中，不得小便，两丸骞，疝痛，陰汗湿痒，腰膝拘挛，脐下热，鬼击，鼻出血，妇人血崩，月事不绝，带下，产后恶露不止，绕脐冷痛，绝子、陰痒，贲豚上腹，小儿陷囟。</p>

<p>［神阙］（一名气舍）∶当脐中。《素注》禁针，针之使人脐中恶疡溃，屎出者死。灸三壮。《铜人》灸百壮。</p>

<p>主中风不省人事，腹中虚冷，伤败脏腑，泄利不止，水肿鼓胀，肠鸣状如流水声，腹痛绕脐，小儿奶利不绝，脱肛，风痫，角弓反张。</p>

<p>徐平仲中风不苏。桃源簿为灸脐中百壮始苏，不起，再灸百壮。</p>

<p>［水分］（一名分水）∶下脘下一寸，脐上一寸，穴当小肠下口。至是而泌别清浊，水液入膀胱，渣滓入大肠，故曰水分。《素注》针一寸。《铜人》针八分，留三呼，泻五吸。水病灸大良。又云∶禁针。针之主水病，腹坚肿如鼓，转筋，不嗜食，肠胃虚胀，绕脐痛冲心，腰脊急强，肠鸣状如雷声，上冲心，鬼击，鼻出血，小儿陷囟。</p>

<p>［下脘］∶建里下一寸，脐上二寸，穴当胃下口，小肠上口，水谷于是入焉。足太陰、任脉之会。《铜人》针八分，留三呼，泻五吸，灸二七壮，止二百壮。</p>

<p>主脐下厥气动，腹坚硬，胃胀，羸瘦，腹痛，六腑气寒，谷不转化，不嗜食，小便赤，痞块连脐上厥气动，日渐瘦，脉厥动，翻胃。</p>

<p>［建里］∶中脘下一寸，脐上三寸。《铜人》针五分，留十呼，灸五壮。《明堂》针一寸二分。</p>

<p>主腹胀，身肿，心痛，上气，肠中疼，呕逆，不嗜食。</p>

<p>［中脘］（一名太仓）∶上脘下一寸，脐上四寸，居心蔽骨与脐之中。手太陽、少陽、足陽明、任脉之会。上纪者，中脘也。胃之募也。《难经》曰∶腑会中脘。疏曰∶腑病治此。《铜人》针八分，留七呼，泻五吸，疾出针。灸二七壮，止二百壮。《明堂》日灸二七壮，止四百壮。《素注》针一寸二分，灸七壮。</p>

<p>主五膈，喘息不止，腹暴胀，中恶，脾疼，饮食不进，翻胃，赤白痢，寒癖，气心疼，伏梁，心下如覆杯，心膨胀，面色萎黄，天行伤寒热不已，温疟先腹痛，先泻，霍乱，泻出不知，食饮不化，心痛，身寒，不可俯仰，气发噎。</p>

<p>东垣曰∶气在于肠胃者，取之足太陰、陽明；不下，取三里、章门、中脘。又曰∶胃虚而致太陰无所禀者，于足陽明募穴中引导之。</p>

<p>［上脘］（一名胃脘）∶巨阙下一寸，脐上五寸。上脘、中脘属胃、络脾。足陽明、手太陽、任脉之会。《素注》、《铜人》针八分，先补后泻。风痫热病，先泻后补，立愈。日灸二七壮，至百壮，未愈倍之。《明下》灸三壮。</p>

<p>主腹中雷鸣相逐，食不化，腹 刺痛，霍乱吐利，腹痛，身热，汗不出，翻胃呕吐食不下，腹胀气满，心忪惊悸，时呕血，痰多吐涎，贲豚，伏梁，二虫，卒心痛，风痫，热病，马黄黄胆，积聚坚大如盘，虚劳吐血，五毒疰不能食。</p>

<p>［巨阙］∶鸠尾下一寸，心之募。《铜人》针六分，留七呼，得气即泻。灸七壮，主上气咳逆，胸满短气，背痛胸痛，痞塞，数种心痛，冷痛，蛔虫痛，蛊毒猫鬼，胸中痰饮，先心痛，先吐，霍乱不识人，惊悸，腹胀暴痛，恍惚不止，吐逆不食，伤寒烦心，喜呕发狂，少气腹痛，黄胆，急疸，急疫，咳嗽，狐疝，小腹胀噫，烦热，膈中不利，五脏气相干，卒心痛，尸厥。妊娠子上冲心昏闷，刺巨阙，下针令人立苏不闷，次补合谷，泻三陰交，胎应针而落，如子手掬心，生下手有针痕，顶母心向前，人中有针痕，向后枕骨有针按《十四经发挥》云∶凡人心下有膈膜，前齐鸠尾，后齐十一椎，周遭着脊，所以遮隔浊气，不使上熏心肺，是心在膈上也。难产之妇，若子上冲，至膈则止。况儿腹中又有衣胞裹之，岂能破膈掬心哉？心为一身之主，神明出焉。不容小有所犯，岂有被冲掬而不死哉？盖以其上冲近心，故云尔。如胃脘痛，曰心痛之类是也。学人，不可以辞害意。</p>

<p>［鸠尾］（一名尾翳，一名 KT ）∶在两歧骨下一寸。曰鸠尾者，言其骨垂下如鸠尾形。任脉之别。《铜人》禁灸，灸之令人少心力，大妙手方针，不然针取气多，令人夭。针三分，留三呼，泻五吸，肥人倍之。《明堂》灸三壮。《素注》不可刺灸。</p>

<p>主息贲，热病，偏头痛引目外 ，噫喘，喉鸣，胸满咳呕，喉痹咽肿，水浆不下，癫痫狂走，不择言语，心中气闷，不喜闻人语，咳唾血，心惊悸，精神耗散，少年房劳，短气少又《灵枢经》云∶膏之原，出于鸠尾。</p>

<p>［中庭］∶膻中下一寸六分陷中。《铜人》灸五壮。针三分。《明堂》灸三壮。</p>

<p>主胸胁支满，噎塞，食饮不下，呕吐食出，小儿呕奶。</p>

<p>［膻中］（一名元见）∶玉堂下一寸六分，横量两乳间陷中，仰而取之。</p>

<p>足太陰、少陰、手太陽、少陽、任脉之会。《难经》曰∶气会膻中。疏曰∶气病治此。灸五壮。《明堂》灸七壮，止二七壮，禁针。</p>

<p>主上气短气，咳逆，噎气，鬲气，喉鸣喘嗽，不下食，胸中如塞，心胸痛，风痛，咳嗽、肺痈唾脓，呕吐涎沫，妇人乳汁少。</p>

<p>玉堂（一名玉英）∶紫宫下一寸六分陷中。《铜人》灸五壮，针三分。</p>

<p>主胸膺疼痛，心烦咳逆，上气，胸满不得息，喘急，呕吐寒痰。</p>

<p>［紫宫］∶华盖下一寸六分陷中，仰面取之。《铜人》灸五壮，针三分。《明下》灸主胸胁支满，胸膺骨痛，饮食不下，呕逆上气，烦心，咳逆吐血，唾如白胶。</p>

<p>［华盖］∶璇玑下一寸六分陷中，仰面取之。《铜人》针三分，灸五壮。《明下》主喘急上气，咳逆哮嗽，喉痹咽肿，水浆不下，胸胁支满痛。</p>

<p>［璇玑］∶天突下一寸六分陷中，仰头取之。《铜人》灸五壮，针三分。</p>

<p>主胸胁支满痛，咳逆上气，喉鸣喘不能言，喉痹咽痈，水浆不下，胃中有积。</p>

<p>［天突］（一名天瞿）∶在颈结喉下四寸宛宛中。陰维、任脉之会。《铜人》针五分，留三呼，得气即泻，灸亦得，不及针。若下针当直下，不得低手即五脏之气，伤人短寿。《明堂》灸五壮，针一分。《素注》针一寸，留七呼，灸三壮。</p>

<p>主面皮热，上气咳逆，气暴喘，咽肿咽冷，声破，喉中生疮，喉猜猜喀脓血，喑不能言，身寒热，颈肿，哮喘，喉中翕翕如水鸡声，胸中气梗梗，侠舌缝青脉，舌下急，心与背相控而痛，五噎，黄胆，醋心，多唾，呕吐，瘿瘤。</p>

<p>许氏曰∶此穴一针四效。凡下针后良久，先脾磨食，觉针动为一效；次针破病根，腹中作声为二效；次觉流入膀胱为三效；然后觉气流行，入腰背肾堂间为四效矣。</p>

<p>［廉泉］（一名舌本）∶颈下结喉上中央，仰面取之。陰维、任脉之会。《素注》低针取之，针一寸，留七呼。《铜人》灸三壮，针三分，得气即泻，《明堂》针二分。</p>

<p>主咳嗽上气，喘息，呕沫，舌下肿难言，舌根缩急不食，舌纵涎出，口疮。</p>

<p>［承浆］（一名悬浆）∶唇棱下陷中，开口取之。大肠脉、胃脉、督脉、任脉之会。</p>

<p>《素注》针二分，留五呼，灸三壮，《铜人》灸七壮，止七七壮。《明堂》针三分，得气即泻，留三呼，徐徐引气而出。日灸七壮，过七七停四五日后，灸七七壮。若一向不灸，恐足陽明脉断，其病不愈，停息复灸，令血脉通宣，其病立愈。</p>

<p>主偏风，半身不遂，口眼 斜，面肿消渴，口齿疳蚀生疮，暴喑不能言。</p>


<p class='red'>【督脉经穴主治&middot;督脉经穴歌】</p>

<p>督脉中行二十七，长强、腰俞、陽关密，命门、悬枢接脊中，筋缩、至陽、灵台逸，顶、囟会、上星圆，神庭、素 、水沟窟，兑端开口唇中央，龈交唇内任督毕（二十七穴）。</p>

<p>此经不取井荥俞合也。</p>

<p>脉起下极之 ，并于脊里，上至风府，入脑上巅，循额至鼻柱，属陽脉之海。以人之脉络，周流于诸陽之分，譬犹水也，而督脉则为之都纲，故名曰海焉。用药难拘定法，针灸贵要知任督二脉一功，先将四门外闭，两目内观。默想黍米之珠，权作黄庭之主。却乃徐徐咽气一口，缓缓纳入丹田。冲起命门，引督脉过尾闾，而上升泥丸；追动性元，引任脉降楼，而下返气海。二脉上下，旋转如圆；前降后升，络绎不绝。心如止水，身似空壶，即将谷道轻提，鼻息渐闭。倘或气急，徐徐咽之；若仍神昏，勤加注想。意倦放参。久而行之，关窍自开，脉络流通，百病不作。广成子曰∶丹灶河车休 。此之谓也。督任原是通真路，丹经设作许多言，予今指出玄机理，但愿人人寿万年！</p>


<p class='red'>【督脉经穴主治&middot;考正穴法】</p>

<p>［长强］（一名气之陰邪，一名橛骨）∶脊 骨端计三分，伏地取之。足少陰、少陽之会。督脉络，别走任脉。《铜人》针三分，转针以大痛为度。灸不及针，日灸三十壮，止二百壮，此痔根本。《甲乙》针二分，留七呼。《明堂》灸五壮。</p>

<p>主肠风下血，久痔 ，腰脊痛、狂病，大小便难，头重，洞泄，五淋，疳蚀下部，小儿囟陷，惊痫螈 ，呕血，惊恐失精，瞻视不正。慎冷食，房劳。</p>

<p>［腰 ］（一名背解，一名髓孔，一名腰柱，一名腰户）∶二十一椎下宛宛中，以挺身伏地舒身，两手相重支额，纵四体后，乃取其穴。《铜人》针八分，留三呼，泻五吸。灸七壮，至七七壮。慎房劳、举重强力。《明堂》主腰 腰脊痛，不得俯仰，温疟汗不出，足痹不仁，伤寒四肢热不已，妇人月水闭，溺</p>

<p>［陽关］∶十六椎下，坐而取之。《铜人》针五分，灸三壮。</p>

<p>主膝外不可屈伸，风痹不仁，筋挛不行。</p>

<p>［命门］（一名属累）∶十四椎下，伏而取之。《铜人》针五分，灸三壮。</p>

<p>主头痛如破，身热如火，汗不出，寒热 疟，腰脊相引痛，骨蒸五脏热，小儿发痫，张口摇头，身反折角弓。</p>

<p>［悬枢］∶十三椎下，伏而取之。《铜人》针三分，灸三壮。</p>

<p>主腰脊强不得屈伸，积气上下行，水谷不化，下利，腹中留积。</p>

<p>［脊中］（一名神宗，一名脊俞）∶十一椎下，俯而取之。</p>

<p>《铜人》针五分，得气即泻。禁灸，灸之令人腰伛偻。</p>

<p>主风痫癫邪，黄胆，腹满，不嗜食，五痔便血，温病，积聚，下利，小儿脱肛。</p>

<p>［筋缩］∶九椎下，俯而取之。《铜人》针五分，灸三壮。《明下》灸七壮。</p>

<p>主癫疾狂走，脊急强，目转反戴，上视，目瞪，痫病多言，心痛。</p>

<p>［至陽］∶七椎下，俯而取之。《铜人》针五分，灸三壮。《明下》灸七壮。</p>

<p>主腰脊痛，胃中寒气，不能食，胸胁支满，身羸瘦，背中气上下行，腹中鸣，寒热解，婬泺胫酸，四肢重痛，少气难言，卒疰忤，攻心胸。</p>

<p>［灵台］∶六椎下，俯而取之。《铜人》缺治病。见《素问》。今俗灸之，以治气喘不能卧，火到便愈。禁针。</p>

<p>［神道］∶五椎下，俯而取之。《铜人》灸七七壮，止百壮，禁针。《明下》灸三壮，针五分。《千金》灸五壮。</p>

<p>主伤寒发热，头痛，进退往来， 疟，恍惚，悲愁健忘，惊悸。失欠、牙车蹉，张口不合。小儿风 ，螈 ，可灸七壮。</p>

<p>［身柱］∶三椎下，俯而取之。《铜人》针五分，灸七七壮，止百壮，《明堂》灸五壮。《下经》灸三壮。</p>

<p>主腰脊痛，癫病狂走，螈 ，怒欲杀人。身热，妄言见鬼，小儿惊痫。</p>

<p>《难经》云∶治洪长伏三脉。风痫发狂，恶人与火，灸三椎，九椎。</p>

<p>［陶道］∶一椎下，俯而取之。足太陽、督脉之会。《铜人》灸五壮，针五分主 疟寒热，洒淅脊强，烦满，汗不出，头重，目瞑，螈 ，恍惚不乐。</p>

<p>［大椎］∶一椎上，陷者宛宛中。手足三陽、督脉之会。《铜人》针五分，留三呼，泻五吸，灸以年为壮。</p>

<p>主肺胀胁满，呕吐上气，五劳七伤，乏力，温疟 疟，气注背膊拘急，颈项强不得回顾，风劳食气、骨热，前板齿燥。</p>

<p>仲景曰∶太陽与少陽并病，颈项强痛或眩冒，时如结胸，心下痞硬者，当刺大椎第一间</p>

<p>［哑门］（一名舌厌，一名舌横，一名喑门）∶项后入发际五分，项中央宛宛中，仰头取之。督脉，陽维之会。入系舌本。《素注》针四分；《铜人》针二分，可绕针八分，留三呼，泻五吸，泻尽更留针取之。</p>

<p>主舌急不语，重舌，诸陽热气盛，衄血不止，寒热风哑，脊强反折，螈 癫疾，头重</p>

<p>［风府］（一名舌本）∶项后入发际一寸，大筋内宛宛中，疾言其肉立起，言休立下。足太陽、督脉、陽维之会。《铜人》针三分，禁灸，灸之使人失音。《明堂》针四分，留三呼。《素注》针四分。</p>

<p>主中风，舌缓不语，振寒汗出，身重恶寒，头痛，项急不得回顾，偏风半身不遂，鼻衄，咽喉肿痛，伤寒狂走欲自杀，目妄视。头中百病，马黄黄胆。</p>

<p>疟论曰∶邪客于风府，循膂而下。卫气一日夜大会于风府，明日日下一节，故其作晏。</p>

<p>每至于风府，则腠理开；腠理开，则邪气入；邪气入，则病作，以此日作稍益晏也。其出于风府，日下一节，二十五日下至 骨，二十六日入于脊内，故日作益晏也。</p>

<p>昔魏武帝患伤风项急，华佗治此穴得效。</p>

<p>［脑户］（一名合颅）∶枕骨上，强间后一寸半。足太陽、督脉之会。《铜人》禁灸，灸之令人哑。《明堂》针三分。《素注》针四分。《素问》刺脑户主面赤目黄，面痛，头重肿痛，瘿瘤。此穴针灸俱不宜。</p>

<p>［强间］（一名大羽）∶后顶后一寸半。《铜人》针二分，灸七壮。《明堂》灸五壮主头痛目眩。脑旋烦心，呕吐涎沫。项强左右不得回顾，狂走不卧。</p>

<p>［后顶］（一名交冲）∶百会后一寸半，枕骨上。《铜人》灸五壮，针二分，《明堂》针四分。《素注》针三分。</p>

<p>主头项强急，恶风寒，风眩，目KT KT ，额颅上痛，历节汗出，狂走癫疾不卧，痫发螈，头偏痛。</p>

<p>［百会］（一名三陽，一名五会，一名巅上，一名天满）∶前顶后一寸五分，顶中央旋毛中，可容豆，直两耳尖。性理北溪陈氏曰∶略退些子，犹天之极星居北。手足三陽，督脉之会。《素注》针二分。《铜人》灸七壮，止七七壮。</p>

<p>凡灸头顶，不得过七壮，缘头顶皮薄，灸不宜多。针二分，得气即泻。又《素注》针四分。</p>

<p>主头风中风，言语謇涩，口噤不开，偏风半身不遂，心烦闷，惊悸健忘，忘前失后，心神恍惚，无心力， 疟，脱肛，风痫，青风，心风，角弓反张，羊鸣多哭，语言不择，发时即死，吐沫，汗出而呕，饮酒面赤，脑重鼻塞，头痛目眩，食无味，百病皆治。</p>

<p>虢太子尸厥，扁鹊取三陽五会，有间太子苏。唐高宗头痛，秦鸣鹤曰∶宜刺百会出血。</p>

<p>武后曰∶岂有至尊头上出血之理。已而刺之，微出血，立愈。</p>

<p>［前顶］∶囟会后一寸半，骨间陷中。《铜人》针一分，灸三壮，止七七壮。《主头风目眩，面赤肿，水肿，小儿惊痫，螈 ，发即无时，鼻多清涕，顶肿痛。</p>

<p>［囟会］∶上星后一寸陷中。《铜人》灸二七壮，至七七壮。初灸不痛，病去即痛，痛止灸。若是鼻塞，灸至四日渐退，七日顿愈。针二分，留三呼，得气即泻。八岁以下不可针，缘囟门未合，刺之恐伤其骨，令人夭。《素注》针四分。</p>

<p>主脑虚冷，或饮酒过多，脑疼如破，衄血，面赤暴肿，头皮肿。生白屑风，头眩，颜青目眩，鼻塞不闻香臭，惊悸目戴上不识人。</p>

<p>［上星］（一名神堂）∶神庭后，入发际一寸陷中，容豆。《素注》针三分，留六呼，灸五壮。《铜人》灸七壮。以细三棱针，宣泄诸陽热气，无主面赤肿，头风，头皮肿，面虚，鼻中息肉，鼻塞头痛， 疟振寒，热病汗不出。目眩，目睛痛，不能远视。口鼻出血不止。不宜多灸。恐拔气上，令人目不明。</p>

<p>［神庭］∶直鼻上入发际五分。足太陽、督脉之会。《素注》灸三壮。《铜人》灸二七壮，止七七壮主登高而歌，弃衣而走。角弓反张，吐舌，癫疾风痫，目上视不识人，头风目眩，鼻出清涕不止，目泪出。惊悸不得安寝，呕吐烦满。寒热头痛，喘渴。</p>

<p>岐伯曰∶凡欲疗风，勿令灸多。缘风性轻，多即伤，惟宜灸七壮，至三七壮止。张子和曰∶目肿、目翳，针神庭，上星，囟会，前顶，翳者可使立退，肿者可使立消。</p>

<p>［素 ］（一名面正）∶鼻柱上端准头。此穴诸方阙治。《外台》不宜灸，针一分。《素注》针三分。</p>

<p>主鼻中息肉不消，多涕，生疮鼻窒，喘息不利，鼻 ，鼽衄。</p>

<p>［水沟］（一名人中）∶鼻柱下，沟中央，近鼻孔陷中。督脉、手足陽明之会。《素注》针三分，留六呼，灸三壮。《铜人》针四分，留五呼，得气即泻，灸不及针，日灸三壮。《明堂》日灸三壮，至二百壮。《下经》灸五壮。</p>

<p>主消渴，饮水无度，水气遍身肿。失笑无时，癫痫语不识尊卑，乍哭乍喜，中风口噤，牙关不开。面肿唇动，状如虫行。卒中恶，鬼击，喘喝，目不可视，黄胆马黄，瘟疫，通身黄，口 。灸不及针，艾炷小雀粪大。水面肿，针此一穴，出水尽即愈。</p>

<p>［兑端］∶唇上端。《铜人》针二分，灸三壮。</p>

<p>主癫疾吐沫，小便黄，舌干消渴，衄血不止，唇吻强，齿龈痛，鼻塞，痰涎，口噤鼓颔。炷如大麦。</p>

<p>［龈交］∶唇内齿上龈缝中。任，督，足陽明之会。《铜人》针三分，灸三壮。</p>

<p>主鼻中息肉，蚀疮，鼻塞不利，额 中痛，颈项强，目泪眵汁，牙疳肿痛，内 赤痒痛，生白翳，面赤心烦，马黄黄胆，寒暑瘟疫，小儿面疮癣，久不除，点烙亦佳。</p>


<p class='red'>【督任要穴（杨氏）】</p>

<p>［督脉］人病脊膂强痛，癫痫，背心热，狂走，鬼邪、目痛，大椎骨酸疼，斯乃督脉起于下极，并脊上行风府。起于尾闾，而生是病，可刺督脉人中穴。鼻柱下近孔陷中，针四分，灸亦可，不及针，昏晕及癫狂者甚效。</p>

<p>［任脉］人病七疝八瘕，寒温不调，口舌生疮，头项强痛，斯乃任脉起于中极下，上毛，循腹，到关元，直至咽喉天突，过承浆而生是病。可刺任脉承浆穴，在髭间陷中，刺入同身寸三分，灸七壮，止七七壮。</p>


<p class='red'>【奇经八脉歌（《医经国小》）】</p>

<p>督脉起自下极 ，并于脊里上风府，过脑额鼻入龈交，为陽脉海都纲要。任脉起于中极底，上腹循喉承浆里，陰脉之海妊所谓。冲脉出胞循脊中，从腹会咽络口唇，女人成经为血室，脉并少陰之肾经。与任督本于陰会，三脉并起而异行。陽跷起自足跟里，循外踝上入风池。陰跷内踝循喉嗌，本足陰陽脉别支。诸陰交起陰维脉，发足少陰筑宾。诸陽会起陽维脉，太陽之 金门穴。带脉周回季胁间，会于维道足少陽。所谓奇经之八脉，维击诸经乃顺常。</p>


<p class='red'>【奇经八脉（《节要》）】</p>

<p>督脉者，起于少腹以下骨中央，女子入系廷孔，其孔溺孔之端也，其络循陰器，合篡间，绕篡后，别绕臀，至少陰，与巨陽中络者合少陰，上股内后廉，贯脊属肾；与太陽起于目内，上额，交巅上，入络脑，还出别下项，循肩膊内，侠脊抵腰中，入循膂络肾，其男子循茎下至篡，与女子等；其少腹直上者，贯脐中央，上贯心，入喉，上颐环唇，上系两目之督脉起于下极之 ，并于脊里，上至风府，入脑上巅，循额至鼻柱，属陽脉之海。其为病也，脊强而厥，凡二十七穴。穴见前。</p>

<p>任脉与冲脉，皆起于胞中，循脊里，为经络之海。其浮而外者，循腹上行，会于咽喉，别而络唇口。血气盛，则肌肉热。血独盛，则渗灌皮肤生毫毛。妇人有余于气，不足于血，以其月事数下，任冲并伤故也。任冲之交脉，不营于唇口，故髭须不生。</p>

<p>任脉起于中极之下，以上毛际，循腹里，上关元，至喉咽，属陰脉之海。其为病也，苦内结，男子为七疝，女子为瘕聚。凡二十四穴。穴见前。</p>

<p>冲脉者，与任脉皆起于胞中，上循脊里，为经络之海。其浮于外者，循腹上行，会于咽喉，别而络唇口；故曰，冲脉者，起于气冲，并足少陰之经，侠脐上行，至胸中而散；其为病也，令人逆气而里急。《难经》则曰∶并足陽明之经。以穴考之，足陽明侠脐左右各二寸而上行。足少陰侠脐左右各一寸而上行。《针经》所载。冲任与督脉，同起于会陰，其在腹也，行乎幽门、通谷、陰都、石关、商曲、肓俞、中柱、四满、气穴、大赫、横骨，凡二十二穴，皆足少陰之分也。然则冲脉，并足少陰之经明矣。</p>

<p>幽门（巨阙旁） 通谷（上脘旁） 陰都（通谷下）</p>

<p>石关（陰注下） 商曲（石关下） 肓俞（商曲下）</p>

<p>中注（肓俞下） 四满（中注下） 气穴（四满下）</p>

<p>大赫（气穴下） 横骨（大赫下）</p>

<p>带脉者，起于季胁，回身一周。其为病也，腹满，腰溶溶如坐水中。其脉气所发，正名带脉，以其回身一周如带也。又与足少陽会于带脉、五枢、维道，此带带脉（季胁下一寸八分） 五枢（带脉下三寸） 维道（章门下五寸三分）</p>

<p>陽跷脉者，起于跟中，循外踝上行，入风池。其为病也，令人陰缓而陽急。两足跷脉，本太陽之别，合于太陽，其气上行，气并相还，则为濡目，气不营则目不合；男子数其陽，女子数其陰。当数者为经，不当数者为络也。跷脉长八尺。所发之穴，生于申脉，本于仆参， 于附陽，与足少陽会于居 ，又与手陽明会于肩 及巨骨，又与手太陽、陽维会于 俞，又与手足陽明会与地仓及巨 ，又与任脉、足陽明会手承泣。凡二十穴。</p>

<p>申脉（外踝下） 仆参（跟骨下） 附陽（外跟上）</p>

<p>居（章门下） 肩 （肩端） 巨骨（肩端）</p>

<p>俞（肩 后甲骨上廉） 地仓（口吻旁）</p>

<p>巨（鼻两旁） 承泣（目下七分）</p>

<p>陰跷脉者，亦起于跟中，循内踝上行，至咽喉，交贯冲脉。其为病也，令人陽缓而陰急。故曰∶跷脉者，少陰之别，起于然谷之后，上内踝之上，直上陰，循陰股入陰，上循胸里，入缺盆，上出人迎之前，入鼻，属目内 ，合于太陽。女子以之为经，男子以之为络。两足跷脉，长八尺，而陰跷之 在交信，陰跷病者取此，凡四穴。</p>

<p>照海（足内踝下） 交信（内踝上）</p>

<p>陽维脉者，维于陽，其脉起于诸陽之会，与陰维皆维络于身。若陽不能维于陽，则溶溶不能自收持。其脉气所发，别于金门， 于陽交，与手太陽及陽跷脉会于 俞，又与手少陽会于 会，又与手足少陽会于天 ，又与手足少陽、足陽明会于肩井。其在头也，与足少陽会于陽白，上于本神及临泣、目窗、上至正营，承灵、循于脑空，下至风池，日月；其与督脉会，则在风府及哑门。其为病也，苦寒热。凡三十二穴。</p>

<p>金门（足外踝下） 陽交（外踝上） 俞（肩后胛上） 会（肩前廉） 天 （缺盆上）</p>

<p>肩井（肩头上） 陽白（眉上） 本神（曲差旁） 临泣（目上） 目窗（临泣后） 正营（目窗后）</p>

<p>承灵（正营后） 脑空（承灵后） 风池（脑空下） 日月（期门下） 风府 哑门陰维脉者，维于陰，其脉起于诸陰之交，若陰不能维于陰，则怅然失志。其脉气所发，陰维之 ，名曰筑宾，与足太陰会于腹哀、大横、又与足太陰、厥陰会于府舍、期门，与任脉会于天突、廉泉，其为病也，苦心痛。凡一十二穴。</p>

<p>筑宾（内踝上） 腹哀（日月下） 大横（腹哀下） 府舍（腹结下） 期门（乳下） 天突（结喉下） 廉泉（结喉上）</p>


<p class='red'>【十五络脉歌（《医经国小》）】</p>

<p>人身络脉一十五，我今逐一从头举∶手太陰络为列缺，手少陰络即通里，手厥陰络为内关，手太陽络支正是，手陽明络偏历当，手少陽络外关位，足太陽络号飞扬，足陽明络丰隆记，足少陽络为光明，足太陰络公孙寄，足少陰络名大钟，足厥陰络蠡沟配，陽督之络号长强，陰任之络为屏翳，脾之大络为大包，十五络名君须记。</p>


<p class='red'>【十五络脉穴辨（《医统》）】</p>

<p>十五络脉者，十二经之别络而相通焉者也。其余三络，为任督二脉之络，脾之大络，总统陰陽诸络，灌溉于脏腑者也。《难经》谓三络为陽跷、陰跷二络，常考之无穴可指。且二跷亦非十四经之正也。《针灸节要》以为任络曰尾翳，督络曰长强，诚得《十四经发挥》之正理，加以脾之大络曰大包，此合十五络也。</p>


<p class='red'>【十五络脉（《节要》）】</p>

<p>手太陰之别络，名曰列缺。起于腕上分间，并太陰之经，直入掌中，散入鱼际。其病实则手锐掌热，泻之；虚则欠KT ，小便遗数，补之。去腕寸半，别走陽明也。</p>

<p>手少陰之别络，名曰通里。去腕一寸，别走太陽，循经入于心中，系舌本，属目系，实则支膈，泻之；虚则不能言，补之。</p>

<p>手厥陰之络，名曰内关。去掌二寸两筋间，别走少陽，循经上系于心包络心系。实则心痛，泻之；虚则头强，补之。</p>

<p>手太陽之别络，名曰支正。上腕五寸，别走少陰，其别者，上走肘，络肩 。实则节弛肘废，泻之；虚则生疣，小者如指痂疥，补之。</p>

<p>手陽明之别络，名曰偏历。去腕三寸，别走太陰；其别者，上循臂，乘肩 ，上曲颊偏齿；其别者，入耳，合于宗脉。实则龋聋，泻之；虚则齿寒痹膈，补之。</p>

<p>手少陽之别络，名曰外关。去腕二寸，外绕臂，注胸中，别走手厥陰。实则肘挛，泻之；虚则不收，补之。</p>

<p>足太陽之别络，名曰飞扬。去踝七寸，别走少陰。实则鼽窒，头背痛，泻之；虚则鼽衄足少陽之别络，名曰光明，去踝五寸，别走厥陰，下络足跗。实则厥，泻之；虚则痿，坐不能起，补之。</p>

<p>足陽明之别络，名曰丰隆。去踝八寸，别走太陰。其别者，循胫骨外廉，上络头项，合诸经之气，下络喉嗌。其病气逆则喉痹，卒喑，实则狂癫，泻之；虚则足不收，胫枯，补足太陰之别络，名曰公孙。去本节之后一寸，别走陽明。其别者，入络肠胃，厥气上逆则霍乱。实则肠中切痛，泻之；虚则鼓胀，补之。</p>

<p>足少陰之别络，名曰大钟。当踝后绕跟，别走太陽；其别者，并经上走于心包下，外贯腰脊。其病气逆烦闷，实则闭癃，泻之；虚则腰痛，补之。</p>

<p>足厥陰之别络，名曰蠡沟。去内踝五寸，别走少陽；其别者，经胫上睾，结于茎。其病气逆则睾肿，卒疝，实则挺长，泻之；虚则暴痒，补之。</p>

<p>任脉之别络，名曰屏翳，下鸠尾，散于腹。实则腹皮痛，泻之；虚则痒搔，补之。</p>

<p>督脉之别络，名曰长强，侠膂上项，散头上，下当肩胛左右，别走太陽，入贯膂。实则脊强，泻之；虚则头重高摇，补之。</p>

<p>脾之大络，名曰大包。出渊液下三寸，布胸胁，实则身尽痛，泻之；虚则百节尽皆纵，凡此十五络者，实则必见，虚则必下，视之不见，求之上下。人经不同，络脉异所别也。</p>


<p class='red'>【十二经筋（《节要》）】</p>

<p>足太陽之筋，起于足小趾，上结于踝，斜上结于膝；其下循足外侧，结于踵，上循跟，结于 ；其别者，结于 外，上 中内廉，与 中并上结于臀，上侠脊上项，其支者，别入结于舌本；其直者，结于枕骨，上头，下颜，结于鼻；其支者，为目上网，下结于；其支者，从腋后外廉结于肩 ；其支者，入腋下，上出缺盆，上结于完骨；其支者，出缺盆，斜上出于 。其病小指支跟肿痛， 挛，脊反折，项筋急，肩不举，腋支缺盆中纽痛，不可左右摇。治在燔针劫刺，以知为数，以痛为输，名曰仲春痹也。</p>

<p>足少陽之筋，起于小趾次趾，上结外踝，上循胫外廉，结于膝外廉，其支者，别起外辅骨，上走髀，前者结于伏兔之上，后者结于尻；其直者，上乘 季胁，上走腋前廉，系于膺乳，结于缺盆。直者，上出腋，贯缺盆，出太陽之前，循耳后，上额角，交巅上，下走颔，上结于 ，支者，结于目 为外维。其病小指次指支转筋，引膝外转筋，膝不可屈伸，筋急，前引髀，后引尻，即上乘 季胁痛，上引缺盆、膺乳，颈维筋急。从左之右，右目不开，上过右角，并跷脉而行，左络于右，故伤左角，右足不用，命曰维筋相交。治在燔针劫刺，以知为数，以痛为输。名曰孟春痹也。</p>

<p>足陽明之筋，起于中三趾，结于跗上，斜外上加于辅骨，上结于膝外廉，直上结于髀枢，上循胁属脊；其直者，上循 ，结于膝；其支者，结于外辅骨，合少陽；其直者，上循伏兔，上结于髀，聚于陰器，上腹而布，至缺盆而结，上颈，上侠口，合于 ，下结于鼻，上合于太陽。太陽为目上网，陽明为目下网；其支者，从颊结于耳前。其病足中趾支胫转筋，脚跗坚，伏兔转筋，髀前肿， 疝，腹筋急，引缺盆及颊，卒口 ，急者目不合，热则筋纵，目不开，颊筋有寒，则急，引颊移口，有热则筋弛纵，缓不胜收，故僻。治之以马膏，膏其急者，以白酒和桂，以涂其缓者，以桑钩钩之，即以生桑灰置之坎中，高下以坐等，以膏熨急颊，且饮美酒，啖美灸肉；不饮酒者，自强也，为之三拊而已。治在燔针劫刺，以知为数，以痛为输，名曰季春痹也。</p>

<p>足太陰之筋，起于大趾之端内侧，上结于内踝；其直者，络于膝内辅骨，上循陰股，结于髀，聚于陰器，上腹结于脐，循腹里，结于肋，散于胸中；其内者，着于脊。其病足大趾支内踝痛，转筋痛，膝内辅骨痛，陰股引髀而痛，陰器纽痛，下引脐两胁痛，引膺中脊内痛。治在燔针劫刺，以知为数，以痛为输，名曰孟秋痹也。</p>

<p>足少陰之筋，起于小趾支下，并足太陰之筋，斜走内踝之下，结于踵，与太陽之筋合，而上结于内辅之下，并太陰之筋而上，循陰股，结于陰器，循脊内，侠膂，上至项，结于枕骨，与足太陽之筋合。其病足下转筋，及所过而结者，皆痛及转筋。病在此者，主痫螈及，在外者不能俯，在内者不能仰。故陽病者，腰反折不能俯，陰病者不能仰。治在燔针劫刺，以知为数，以痛为输。在内者，熨引饮药，此筋折纽，纽发数甚者死不治。名曰仲秋痹足厥陰之筋，起于大趾之上，上结于内踝之前，上循胫，上结内辅之下，上循陰股，结于陰器，络诸筋。其病足大趾支内踝之前痛，内辅痛，陰股痛转筋，陰器不用，伤于内则不起，伤于寒则陰缩入，伤于热则纵挺不收，治在行水清陰气。其病转筋者，治在燔针劫刺，以知为数，以痛为输，名曰季秋痹也。</p>

<p>手太陽之筋，起于小指之上，结于腕，上循臂内廉，结于肘内锐骨之后，弹之应小指之上，入结于腋下；其支者，后走腋后廉，上绕肩胛，循颈，出走太陽之前，结于耳后完骨；其支者，入耳中；直者，出耳上，下结于颔，上属目外 。其病小指支肘内锐骨后廉痛，循臂陰，入腋下，腋下痛，腋后廉痛，绕肩胛引颈而痛，应耳中鸣痛引颔，目瞑良久乃得视，颈筋急，则为筋 颈肿，寒热在颈者。治在燔针劫刺之，以知为数，以痛为输。其为肿者，复而锐之。本支者，上曲牙，循耳前属目外 ，上颔，结于角，其病当所过者支转筋。治在燔针劫刺，以知为数，以痛为输。名曰仲夏痹也。</p>

<p>手少陽之筋，起于小指次指之端，结于腕，中循臂，结于肘，上绕 外廉，上肩，走颈，合手太陽；其支者，当曲颊入系舌本；其支者，上曲牙，循耳前，属目外 ，上乘颔，结于角。其病当所过者，即支转筋，舌卷。治在燔针劫刺，以知为数，以痛为输。名曰季夏手陽明之筋，起于大指次指之端，结于腕，上循臂，上结于肘外，上 ，结于 ；其支者，绕肩胛，侠脊；直者从肩 上颈；其支者，上颊，结于 ；直者，上出手太陽之前，上左角，络头，下右颔。其病当所过者，支痛及转筋，肩不举，颈不可左右视。治在燔针劫刺，以知为数，以痛为输。名曰孟夏痹也。</p>

<p>手太陰之筋，起于大指之上，循指上行，结于鱼后，行寸口外侧，上循臂，结肘中，上内廉，入腋下，出缺盆，结肩前 ，上结缺盆，下结胸里，散贯贲，合贲下抵季胁。</p>

<p>其病当所过者，支转筋，痛甚成息贲，胁急吐血。治在燔针劫刺，以知为数，以痛为输，名曰手厥陰之筋，起于中指，与太陰之筋并行，结于肘内廉，上臂陰，结腋下，下散前后侠胁；其支者，入腋，散胸中，结于臂。其病当所过者，支转筋前及胸痛息贲。治在燔针劫刺，以知为数，以痛为输，名曰孟冬痹也。</p>

<p>手少陰之筋，起于小指之内侧，结于锐骨，上结肘内廉，上入腋，交太陰，侠乳里，结于胸中，循臂下系于脐。其病内急心承伏梁，下为肘网。其病当所过者，支转筋，筋痛，治在燔针劫刺，以知为数，以痛为输。其承伏梁唾血脓者，死不治。经筋之病，寒则反折筋急，热则筋弛纵不收，陰痿不用。陽急则反折，陰急则俯不伸。淬刺者，刺寒急也，热则筋纵不收，无用燔针。名曰季冬痹也。</p>

<p>足之陽明，手之太陽，筋急则口目为 ， 急不能卒视，治皆如上方也。</p>


<p class='red'>【五脏募穴（《聚英》）】</p>

<p>中府（肺募） 巨阙（心募） 期门（肝募） 章门（脾募） 京门（肾募）</p>

<p>按《难经》云∶陽病行陰，故令募在陰（腹曰陰，募皆在腹）。</p>

<p>东垣曰∶凡治腹之募，皆为原气不足，从陰引陽，勿误也。又曰∶六婬客邪，及上热下寒，筋骨皮肉血脉之病，错取于胃之合及诸腹之募者，必危。</p>

<p>五脏俞穴（俞，犹委输之输，言经气由此而输于彼也。）</p>

<p>肺俞（三椎下各开寸半。） 心俞（五椎下各开寸半。）</p>

<p>肝俞（九椎下各开寸半。） 脾俞（十三椎下各开寸半。）</p>

<p>肾俞（十四椎下各开寸半。）</p>

<p>按《难经》云∶陰病行陽，故令俞在陽（背曰陽，俞皆在背）。</p>

<p>东垣曰∶天外风寒之邪，乘中而入。在人之背上，腑俞脏俞，是人之受天外风邪。亦有二说。中于陽则流于经，此病始于外寒，终归外热，收治风寒之邪，治其各脏之俞。</p>


<p class='red'>【八会】</p>

<p>腑会中脘 脏会章门 筋会陽陵泉 髓会绝骨 血会膈俞 骨会大杼 脉会太渊 气会膻中《难经》云∶热病在内者，取会之气穴也。</p>


<p class='red'>【看部取穴】</p>

<p>《灵枢》杂症论∶人身上部病取手陽明经，中部病取足太陰经，下部病取足厥陰经，前膺病取足陽明经，后背病取足太陽经。取经者，取经中之穴也。一病可用一二穴。</p>


<p class='red'>【治病要穴】</p>

<p>（《医学入门》）</p>

<p>针灸穴治大同，但头面诸陽之会。胸膈二火之地，不宜多灸。背腹陰虚有火者，亦不宜灸，惟四肢穴最妙。凡上体及当骨处，针入浅而灸宜少；凡下体及肉浓处，针可入深灸多无害。前经络注《素问》未载针灸分寸者，以此推之。</p>


<p class='red'>【治病要穴&middot;头部】</p>

<p>［百会］ 主诸中风等症，及头风癫狂，鼻病，脱肛，久病大肠气泄，小儿急慢惊风，痫症，夜啼，百病。</p>

<p>［上星］ 主鼻渊，鼻塞，息肉及头风目疾。</p>

<p>［神庭］ 主风痫羊癫。</p>

<p>［通天］ 主鼻痔。左臭灸右，右臭灸左；左右臭，左右灸，鼻中去一块如朽骨，臭气自愈。</p>

<p>［脑空］ 主头风，目眩。</p>

<p>［翳风］ 主耳聋及瘰 。</p>

<p>［率谷］ 主伤酒呕吐，痰眩。</p>

<p>［风池］ 主肺中风，偏正头风。</p>

<p>［颊车］ 主落架风。</p>


<p class='red'>【治病要穴&middot;腹部】</p>

<p>［膻中］ 主哮喘肺痈，咳嗽，瘿气。</p>

<p>［巨阙］ 主九种心痛，痰饮吐水，腹痛息贲。</p>

<p>［上腕］ 主心痛伏梁，贲豚。</p>

<p>［中脘］ 主伤者，及内伤脾胃，心脾痛，疟疾，痰晕，痞满，翻胃，能引胃中生气</p>

<p>［水分］ 主鼓胀绕脐，坚满不食，分利水道，止泄。</p>

<p>［神阙］ 主百病及老人、虚人泄泻如神。又治水肿鼓胀，肠鸣卒死，产后腹胀，小便不通，小儿脱肛。</p>

<p>［气海］ 多灸能令人生子。主一切气疾，陰症痼冷，及风寒暑湿，水肿，心腹鼓胀，胁丹溪治痢，昏仆上视，溲注汗泄，脉大，得之酒色，灸此后，服人参膏而愈。</p>

<p>［关元］ 主诸虚肾积及虚，老人泄泻，遗精白浊，令人生子。</p>

<p>［中极］ 主妇人下元虚冷，虚损，月事不调，赤白带下。炙三遍，令生子。</p>

<p>［天枢］ 主内伤脾胃，赤白痢疾，脾泄及脐腹鼓胀， 瘕。</p>

<p>［章门］ 主痞块，多灸左边。肾积，炙两边。</p>

<p>［乳根］ 主膺肿，乳痈，小儿龟胸。</p>

<p>［日月］ 主呕宿汁，吞酸。</p>

<p>［大赫］ 主遗精。</p>

<p>［带脉］ 主疝气偏坠，水肾，妇人带下。</p>


<p class='red'>【治病要穴&middot;背部】</p>

<p>［大杼］ 主偏身发热，瘅疟咳嗽。</p>

<p>［神道］ 主背上怯怯乏气。</p>

<p>［至陽］ 主五疸痞满。</p>

<p>［命门］ 主老人肾虚腰疼，及诸痔脱肛，肠风下血。</p>

<p>［风门］ 主易感风寒，咳嗽痰血，鼻衄，一切鼻病。</p>

<p>［肺俞］ 主内伤外感，咳嗽吐血，肺痈，肺痿，小儿龟背。</p>

<p>［膈俞］ 主胸胁心痛，痰疟 癖，一切血疾。</p>

<p>［肝俞］ 主吐血，目暗，寒疝。</p>

<p>［长强］ 主痔漏。</p>

<p>［胆俞］ 主胁满，干呕，惊怕，睡卧不安，酒疸目黄，面发赤斑。</p>

<p>［脾俞］ 主内伤脾胃，吐泄，疟，痢，喘急，黄胆，食症，吐血，小儿慢脾风。</p>

<p>［三焦俞］ 主胀满积块，痢疾。</p>

<p>［胃俞］ 主黄胆，食毕头眩，疟疾，善饥不能食。</p>

<p>［肾俞］ 主诸虚，令人有子，及耳聋，吐血，腰痛，女劳疸，妇人赤白带下。</p>

<p>［小肠俞］ 主便血下痢，便黄赤。</p>

<p>［大肠俞］ 主腰脊痛，大小便难，或泄痢。</p>

<p>［膀胱俞］ 主腰脊强，便难腹痛。</p>

<p>凡五脏疟，灸五脏俞。</p>

<p>［ ］ 主诸疟，久疟眼暗。</p>

<p>［意舍］ 主胁满呕吐。</p>


<p class='red'>【治病要穴&middot;手部】</p>

<p>［曲池］ 主中风，手挛筋急，痹风，疟疾，先寒后热。</p>

<p>［肩井］ 主肘臂不举，扑伤。</p>

<p>［肩KT ］ 主瘫痪，肩肿，手挛。</p>

<p>［三里］ 主偏风下牙疼。</p>

<p>［合谷］ 主中风，破伤风，痹风，筋急疼痛，诸般头病，水肿，难产，小儿急惊风</p>

<p>［三间］ 主下牙疼。</p>

<p>［二间］ 主牙疾，眼疾。</p>

<p>［支正］ 主七情气郁，肘臂十指皆挛及消渴。</p>

<p>［陽谷］ 主头面手膊诸疾，及痔痛，陰痿。</p>

<p>［腕骨］ 主头面、臂腕、五指诸疾。</p>

<p>［后溪］ 主疟疾，癫痫。</p>

<p>［少泽］ 主鼻衄不止，妇人乳肿。</p>

<p>［间使］ 主脾寒症，九种心痛，脾疼，疟疾，口渴。如瘰 久不愈，患左灸右，患</p>

<p>［大陵］ 主呕血，疟。</p>

<p>［内关］ 主气块，及胁痛，劳热，疟疾，心胸痛。</p>

<p>［劳宫］ 主痰火胸痛，小儿口疮，及鹅掌风。</p>

<p>［中渚］ 主手足麻木，战战蜷挛，肩臂连背疼痛，手背痈毒。</p>

<p>［神门］ 主惊悸怔忡，呆痴，卒中鬼邪，恍惚振禁，小儿惊痫。</p>

<p>［少冲］ 主心虚胆寒，怔忡癫狂。</p>

<p>［少商］ 主双蛾风，喉痹。</p>

<p>［列缺］ 主咳嗽风痰，偏正头风，单蛾风，下牙疼。</p>


<p class='red'>【治病要穴&middot;足部】</p>

<p>［环跳］ 主中风湿，股膝挛痛，腰痛。</p>

<p>［风市］ 主中风，腿膝无力，香港脚，浑身瘙痒，麻痹。</p>

<p>［陽陵泉］ 主冷痹偏风，霍乱转筋。</p>

<p>［悬钟］ 主胃热腹胀，胁痛，香港脚，脚胫湿痹，浑身瘙痒，趾疼。</p>

<p>［足三里］ 主中风中湿，诸虚耳聋，上牙疼，痹风，水肿，心腹鼓胀，噎膈哮喘，寒湿香港脚。上、中、下部疾，无所不治。</p>

<p>［丰隆］ 主痰晕，呕吐哮喘。</p>

<p>［内庭］ 主痞满。患右灸左，患左灸右，觉腹响是效。及妇人食蛊，行经头晕，小</p>

<p>［委中］ 治同环跳症。</p>

<p>［承山］ 主痔漏转筋。</p>

<p>［飞扬］ 主行步如飞。</p>

<p>［金门］ 主癫痫。</p>

<p>［昆仑］ 主足腿红肿，齿痛。</p>

<p>［申脉］ 主昼发 ，足肿，牙痛。</p>

<p>［血海］ 主一切血疾及诸疮。</p>

<p>［陰陵泉］ 主胁腹胀满，中、下部疾皆治。</p>

<p>［三陰交］ 主痞满痼冷，疝气，香港脚，遗精，妇人月水不调，久不成孕，难产，赤白带下，淋漓。</p>

<p>［公孙］ 主痰壅胸膈，肠风下血，积块，妇人气蛊。</p>

<p>［太冲］ 主肿满，行步艰难，霍乱，手足转筋。</p>

<p>［行间］ 主浑身蛊胀，单腹蛊胀，妇人血蛊。</p>

<p>［大敦］ 主诸疝，陰囊肿，脑衄，破伤风，小儿急慢惊风等症。</p>

<p>［隐白］ 主心脾痛。</p>

<p>［筑宾］ 主气疝。</p>

<p>［照海］ 主夜发 ，大便闭，消渴。</p>

<p>［太溪］ 主消渴，房劳，不称心意，妇人水蛊。</p>

<p>［然谷］ 主喉痹，唾血，遗精，温疟，疝气，足心热，小儿脐风。</p>

<p>［涌泉］ 主足心热，疝气，贲豚，血淋，气痛。</p>


<p class='red'>【经外奇穴】</p>

<p>（《杨氏》）</p>

<p>［内迎香］ 二穴。在鼻孔中。治目热暴痛，用芦管子搐出血最效。</p>

<p>［鼻准］ 二穴，在鼻柱尖上，专治鼻上生酒醉风，宜用三棱针出血。</p>

<p>［耳尖］ 二穴，在耳尖上，卷耳取尖上是穴。治眼生翳膜，用小艾炷五壮。</p>

<p>［聚泉］ 一穴。在舌上，当舌中，吐出舌，中直有缝陷中是穴。哮喘咳嗽，及久嗽若灸，则不过七壮。灸法用生姜切片如钱浓，搭于舌上穴中，然后灸之。如热嗽，用雄黄末少许，和于艾炷中灸之；如冷嗽，用款冬花为末，和于艾炷中灸之。灸毕，以茶清连生姜细嚼咽下。又治舌苔，舌强，亦可治，用小针出血。</p>

<p>［左金津、右玉液］ 二穴。在舌下两旁，紫脉上是穴，卷舌取之。治重舌肿痛，喉闭，用白汤煮三棱针，出血。</p>

<p>［海泉］ 一穴。在舌下中央脉上是穴。治消渴，用三棱针出血。</p>

<p>［鱼腰］ 二穴。在眉中间是穴。治眼生垂帘翳膜，针入一分，沿皮向两旁是也。</p>

<p>［太陽］ 二穴。在眉后陷中，太陽紫脉上是穴。治眼红肿及头，用三棱针出血。其出血之法，用帛一条，紧缠其项颈，紫脉即见，刺出血立愈。又法∶以手紧纽其领，令紫脉见，却于紫脉上刺出血，极效。</p>

<p>［大骨空］ 二穴。在手大指中节上，屈指当骨尖陷中是穴。治目久痛，及生翳膜内</p>

<p>［中魁］ 二穴。在中指第二节骨尖，屈指得之。治五噎，反胃吐食，可灸七壮，宜泻之。又陽溪二穴，亦名中魁。</p>

<p>［八邪］ 八穴。在手五指歧骨间，左右手各四穴。其一∶大都二穴，在手大指次指虎口，节歧骨间，握拳取之。治手臂红肿，针入一分，可灸五壮。其三∶中都二穴，在手中指无名指本节歧骨，又名液门也。治手臂红肿，针入一分，可灸五壮。其四∶下都二穴，在手无名指小指本节后歧骨间，一名中渚也。中渚之穴，在液门下五分。治手臂红肿，针一分，灸五壮。两手共八穴，故名八邪。</p>

<p>［八风］ 八穴，在足五趾歧骨间，两足共八穴，故名八风。治脚背红肿，针一分，</p>

<p>［十宣］ 十穴，在手十指头上，去爪甲一分，每一指各一穴，两手指共十穴，故名十宣。治乳蛾，用三棱针出血，大效。或用软丝缚定本节前次节后，内侧中间，如眼状，加灸一火，两边都着艾，灸五壮，针尤妙。</p>

<p>［五虎］ 四穴，在手食指及无名指第二节骨尖，握拳得之。治五指拘挛，灸五壮，两手共四穴。</p>

<p>［肘尖］ 二穴，在手肘骨尖上，屈肘得之。治瘰 ，可灸七七壮。</p>

<p>［肩柱骨］ 二穴，在肩端起骨尖上是穴。治瘰 ，亦治手不能举动，灸七壮。</p>

<p>［二白］ 四穴，即 门也。在掌后横纹中，直上四寸，一手有二穴，一穴在筋内两筋间，即间使后一寸。一穴在筋外，与筋内之穴相并。治痔，脱肛。</p>

<p>［独陰］ 二穴，在足第二趾下，横纹中是穴。治小肠疝气，又治死胎，胎衣不下，灸五壮。又治女人干哕，呕吐红，经血不调。</p>

<p>［内踝尖］ 二穴，在足内踝骨尖是穴。灸七壮。治下片牙疼及脚内廉转筋。</p>

<p>［外踝尖］ 二穴，在足外踝骨尖上是穴。可灸七壮。治脚外廉转筋，及治寒热香港脚，宜三棱针出血。</p>

<p>［囊底］ 一穴，在陰囊十字纹中。治肾脏风疮，及治小肠疝气，肾家一切症候，悉皆治之。灸七壮，艾炷如鼠粪。</p>


<p>［鬼眼］ 四穴，在手大拇指，去爪甲角如韭叶，两指并起，用帛缚之，当两指歧缝中是穴。又二穴在足大趾，取穴亦如在手者同。治五痫等症，正发疾时，灸之效甚。</p>

<p>［髋骨］ 四穴，在梁丘两旁，各开一寸五分，两足共四穴。治腿痛，灸七壮。</p>

<p>［中泉］ 二穴，在手背腕中，在陽溪、陽池中间陷中是穴。灸二七壮。治心痛及腹中诸气，疼不可忍。</p>

<p>［四关］ 四穴，即两合谷、两太冲穴是也。</p>

<p>［小骨空］ 二穴，在手小拇指第二节尖是穴。灸七壮。治手节疼，目痛。</p>

<p>［印堂］ 一穴，在两眉中陷中是穴。针一分，灸五壮。治小儿惊风。</p>

<p>［子宫］ 二穴，在中极两旁各开三寸。针二寸，灸二七壮。治妇人久无子嗣。</p>

<p>［龙玄］ 二穴，在两手侧腕叉紫脉上。灸七壮，禁针。治手疼。</p>

<p>［四缝］ 四穴，在手四指内中节是穴。三棱针出血。治小儿猢狲劳等症。</p>

<p>［高骨］ 二穴，在掌后寸部前五分。针一寸半，灸七壮。治手病。</p>

<p>［兰门］ 二穴，在曲泉两旁各三寸脉中。治膀胱七疝，贲豚。</p>

<p>［百虫窠］ 二穴，即血海也。在膝内廉上三寸，灸二七壮，针五分。治下部生疮。</p>

<p>［睛中］ 二穴，在眼黑珠正中。取穴之法∶先用布搭目外，以冷水淋一刻，方将三棱针于目外角，离黑珠一分许，刺入半分之微，然后入金针，约数分深，旁入自上层转拨向瞳人轻轻而下，斜插定目角，即能见物，一饭顿出针，轻扶偃卧，仍用青布搭目外，再以冷水淋三日夜止。初针盘膝正坐，将筋一把，两手握于胸前，宁心正视，其穴易得。治一切内障，年久不能视物，顷刻光明，神秘穴也。</p>

<p>凡学针人眼者，先试针内障羊眼，能针羊眼复明，方针人眼，不可造次。</p>


<p class='red'>【穴同名异类】</p>

<p>（《聚英》）</p>

<p>一穴二名∶后顶∶一名交冲。 强间∶一名大羽。</p>

<p>窍陰∶一名枕骨。 脑户∶一名合颅。</p>

<p>曲鬓∶一名曲发。 脑空∶一名颞 。</p>

<p>颅囟∶一名颅息。 听宫∶一名多所闻。</p>

<p>脉∶一名资脉。 素 ∶一名面正。</p>

<p>水沟∶一名人中。 承浆∶一名悬浆。</p>

<p>廉泉∶一名舌本。 风府∶一名舌本。</p>

<p>上星∶一名神堂。 丝竹空∶一名目 。</p>

<p>睛明∶一名泪孔。 巨 ∶一名巨 。</p>

<p>肩井∶一名膊井。 渊液∶一名泉液。</p>

<p>会∶一名 。 大椎∶一名百劳。</p>

<p>命门∶一名属累。 风门∶一名热府。</p>

<p>巨阙∶一名心募。 期门∶一名肝募。</p>

<p>督俞∶一名高盖。 中膂俞∶一名脊内俞。</p>

<p>天窗∶一名窗笼。 天鼎∶一名天项。</p>

<p>天突∶一名天瞿。 扶突∶一名水穴。</p>

<p>天池∶一名天会。 人迎∶一名五会。</p>

<p>缺盆∶一名天盖。 府∶一名输府。</p>

<p>玉堂∶一名玉英。 神阙∶一名气舍。</p>

<p>四满∶一名髓府。 腹结∶一名肠窟。</p>

<p>冲门∶一名上慈宫。 气冲∶一名气街。</p>

<p>横骨∶一名曲骨端。 辄筋∶一名神光。</p>

<p>陽辅∶一名分肉。 陰都∶一名食宫。</p>

<p>水突∶一名水门。 水分∶一名分水。</p>

<p>会陰∶一名屏翳。 会陽∶一名利机。</p>

<p>太渊∶一名太泉。 商陽∶一名绝陽。</p>

<p>二间∶一名间谷。 三间∶一名少谷。</p>

<p>合谷∶一名虎口。 陽溪∶一名中魁。</p>

<p>三里∶一名手三里。 少冲∶一名经始。</p>

<p>少海∶一名曲节。 少泽∶一名小吉。</p>

<p>天泉∶一名天湿。 陽池∶一名别陽。</p>

<p>支沟∶一名飞虎。 蠡沟∶一名交仪。</p>

<p>中封∶一名悬泉。 中都∶一名中 。</p>

<p>三陽络∶一名通门。 陰包∶一名陰胞。</p>

<p>陰交∶一名横户。 委中∶一名血 。</p>

<p>悬钟∶一名绝骨。 漏谷∶一名太陰络。</p>

<p>地机∶一名脾舍。 血海∶一名百虫窠。</p>

<p>上廉∶一名上巨虚。 下廉∶一名下巨虚。</p>

<p>陰市∶一名陰门。 伏兔∶一名外勾。</p>

<p>太溪∶一名吕细。 照海∶一名陰跷。</p>

<p>金门∶一名梁关。 昆仑∶一名下昆仑。</p>

<p>飞扬∶一名厥陽。 附陽∶ 一名付陽。</p>

<p>仆参∶一名安邪。 环跳∶一名膑骨。</p>

<p>申脉∶一名陽跷。 涌泉 一名地冲。</p>

<p>一穴三名∶络却∶一名强陽，一名脑盖。 禾 ∶一名长 ，一名禾 。</p>

<p>客主人∶一名上关，一名客主。 瞳子 ∶一名前关，一名太陽。</p>

<p>颊车∶一名机关，一名曲牙。 听会∶一名听河，一名后关。</p>

<p>肩 ∶一名中肩，一名偏肩。 脊中∶一名神宗，一名脊俞。</p>

<p>膻中∶一名 中，一名元见。 鸠尾∶一名尾翳，一名 KT 。</p>

<p>上脘∶一名上管，一名胃脘。 中脘∶一名太仓，一名胃募。</p>

<p>气海∶一名脖 ，一名下肓。 气穴∶一名胞门，一名子户。</p>

<p>中府∶一名府中俞，一名肺募。 劳宫∶一名五里，一名掌中。</p>

<p>大赫∶一名陰维，一名陰关。 长强∶一名气 ，一名橛骨。</p>

<p>日月∶一名神光，一名胆募。 承筋∶一名 肠，一名直肠。</p>

<p>温溜∶一名池头，一名逆注。 复溜∶一名昌陽，一名伏白。</p>

<p>陽关∶一名陽陵，一名关陵。 陽交∶一名别陽，一名足 。</p>

<p>神门∶一名锐中，一名中都。 然谷∶一名然骨，一名龙渊。</p>

<p>一穴四名∶哑门∶一名喑门，一名舌横，一名舌厌。</p>

<p>攒竹∶一名始光，一名光明，一名员柱。</p>

<p>关元∶一名丹田，一名大中极，一名小肠募。</p>

<p>中极∶一名玉泉，一名气原，一名膀胱募。</p>

<p>天枢∶一名长溪，一名谷门，一名大肠募。</p>

<p>京门∶一名气俞，一名气府，一名肾募。</p>

<p>承山∶一名鱼腹，一名内柱，一名肠山。</p>

<p>承扶∶一名肉 ，一名陰关，一名皮部。</p>

<p>一穴五名∶百会∶一名三陽，一名五会，一名巅上，一名天满。</p>

<p>章门∶一名长平，一名季胁，一名胁 ，一名脾募。</p>

<p>一穴六名∶腰俞∶一名背解，一名腰户，一名髓孔，一名腰柱，一名髓府。</p>

<p>石门∶一名利机，一名丹田，一名精露，一名命门，一名三焦募。</p>

<p>名同穴异类∶头临泣，足临泣 头窍陰，足窍陰腹通谷，足通谷 背陽关，足陽关手三里，足三里 手五里，足五里</p>


<p class='red'>【出处】：</p>
<p>中医药文献博览-针灸推拿-针灸大成-卷七</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119866.html' class='pagedaohang'>【上一篇】<i>:卷八</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119864.html' class='pagedaohang'>【下一篇】<i>：卷六</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>