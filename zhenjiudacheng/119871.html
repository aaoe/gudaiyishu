<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷一</h1>
</div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119870.html' class='pagedaohang'>【下一篇】<i>：</i></a></span>
</ul>
<div class="articleContent" id="articleContent"> <p class='red'>【卷一】</p>


<p class='red'>【针道源流】</p>

<p>《素问》十二卷，世称黄帝岐伯问答之书。及观其旨意，殆非一时之言，而所撰述，亦非一人之手。刘向指为诸韩公子所着；程子谓出战国之末。而其大略正如《礼记》之萃于汉儒，而与孔子、子思之言并传也。盖灵兰秘典、五常正大、六元正纪等篇，无非阐明陰陽五行之《甲乙》、杨上善之《太素》，亦皆本之于此，而微有异同。医家之纲法，无越于是书矣。然按《西汉艺文志》，有《内经》十八卷及扁鹊名。白氏云∶《内经》凡三家，而《素问》之卷，牵合《汉志》之数，而为之注释，复以陰陽大论，托为师张公所藏，以补其亡逸，而其用心亦勤矣。惜乎朱墨混淆，玉石相乱，训诂失之于迂疏，引援或至于未切。至宋林亿、高若讷等，正其误文，而增其缺义，颇于冰为有功。</p>

<p>《难经》十三卷，秦越人祖述《黄帝内经》，设为问答之辞，以示学人。所引经言，多非灵、素本文，盖古有其书，而今亡之耳。隋时有吕博望注本不传，宋王唯一集五家之说，而醇疵或相乱，惟虞氏粗为可观。纪齐卿注稍密，乃附辨杨玄操、吕广、王宗正三子之非，周仲立颇加订易，而考证未明，李子野亦为句解，而无所启发。近代张洁古注后附药，殊非经义。王少卿演绎其说，目曰重玄，亦未足以发前人之蕴。滑伯仁取长弃短，折衷以己意，作《难经本义》。</p>

<p>《子午经》一卷，论针灸之要，撰成歌诀，后人根据托扁鹊者。</p>

<p>《铜人针灸图》三卷，宋仁宗诏王维德考次针灸之法，铸铜人为式，分腑脏十二经，旁注俞穴所会，刻题其名，并为图法，并主疗之术，刻板传于世。夏竦为序。然其 穴，比之《灵枢》本输、骨空等篇，颇亦繁杂也。</p>

<p>《明堂针灸图》三卷，题曰∶黄帝论人身俞穴及灼灸禁忌。曰明堂者，谓雷公问道，黄帝授之，亦后人所根据托者。</p>

<p>《存真图》一卷，晁公谓杨介编。崇宁间泗州刑贼于市，郡守李夷行遣医并画工往，亲决膜摘膏肓，曲折图之，尽得纤悉，介校以古书，无少异者。比《欧希范五脏图》过之远矣，实有益医家也。王莽时，捕得翟义党王孙庆，使太医尚方与巧屠共刳剥之，量度五脏，以竹道其脉，知所终始，云可以治病，亦是此意。</p>

<p>《膏肓灸法》二卷，清源庄绰季裕所集。</p>

<p>《千金方》三十卷，唐孙思邈所撰。用药之方，诊脉之诀，针灸之穴，禁忌之法，以至导引养生之要，无不周悉。曰千金者，以人命至重，有贵千金。议者谓其未知伤寒之数。</p>

<p>《千金翼方》三十卷，孙思邈掇拾遗帙，以羽翼其书。首之以药录，次之以妇人、伤寒、小儿、养性、辟谷、退居、补益、杂病、疮痈、色脉、针灸，而禁术终焉。</p>

<p>《外台秘要》，唐王焘在台阁二十年，久知弘文馆，得古方书千百卷，因述诸症候，附以方药、符禁、灼灸之法，凡一千一百四门。天宝中出守房陵、及大宁郡，故名焉。</p>

<p>《金兰循经》，元翰林学士忽泰必列所着，其子光济铨次。大德癸卯，平江郡文学岩陵邵文龙为之序。首绘脏腑前后二图，中述手足三陰、三陽走属，继取十四经络流注，各为注释，列图于后，传之北方。自恒山董氏锓梓吴门，传者始广。</p>

<p>《济生拔萃》十九卷，一卷取《针经节要》，二卷集《洁古云岐针法》、《窦氏流注》，三卷《针经摘英》。首针法，以仿古制也。延佑间杜思敬所撰者。</p>

<p>《针经指南》，古肥窦汉卿所撰。首标幽赋，次定八穴指法及叶蛰宫图，颇与《素问》《针灸杂说》，建安窦桂芳类次。取《千金》禁忌人神及离合真邪论，未能曲尽针灸之《资生经》，东嘉王执中叔雅，取三百六十穴，背面巅末，行分类别，以穴属病，盖合《铜人》、《千金》、《明堂》、《外台》而一之者也。</p>

<p>《十四经发挥》三卷，许昌滑寿伯仁，传针法于东平高洞陽，得其开阖流注交别之要。</p>

<p>至若陰、陽、维、跷、带、冲六脉，皆有系属，而惟督、任二经，则包乎背腹，而有专穴，诸经满而溢者，此则受之，宜与十二经并论。通考邃穴六百五十有七，而施治功，以尽医之神秘。</p>

<p>《神应经》二卷，乃宏纲陈会所撰。先着《广爱书》十二卷，虑其浩瀚，独取一百一十九穴，为歌为图，仍集治病要穴，总成一帙，以为学人守约之规。南昌刘瑾校。</p>

<p>《针灸节要》三卷、《聚英》四卷，乃四明梅孤高武纂集。</p>

<p>《针灸捷要》，燕山廷瑞徐凤着集。</p>

<p>《玄机秘要》，三衢继洲杨济时家传着集。</p>

<p>《小儿按摩经》，四明陈氏着集。</p>

<p>《古今医统》、《乾坤生意》、《医学入门》、《医经国小》中取关于针灸者，其姓氏《针灸大成》总辑以上诸书，类成一部，分为十卷，委晋陽靳贤选集校正。</p>


<p class='red'>【针灸直指】</p>

<p>（《素问》）</p>


<p class='red'>【针灸直指&middot;针灸方宜始论】</p>

<p>黄帝问曰∶医之治病也，一病而治各不同，皆愈何也？岐伯对曰∶地势使然也。故东方之域，天地所始生也。鱼盐之地，海滨傍水，其民食鱼而嗜咸，皆安其处，美其食，鱼者使人热中，盐者胜血，故其民皆黑色疏理，其病皆为痈疡，其治宜砭石。故砭石者，亦从东方来。西方者，金玉之域，沙石之处，天地之所收引也。其民陵居而多风，水土刚强，其民不衣而褐荐，其民华食而脂肥，故邪不能伤其形体，其病生于内，其治宜毒药。故毒药者，亦从西方来。北方者，天地所闭藏之域也。其地高陵居，风寒冰冽，其民乐野处而乳食，脏寒生满病，水土弱，雾露之所聚也。其民嗜酸而食，故其民皆致理而赤色，其病挛痹，其治宜微针。故九针者，亦从南方来。中央者，其地平以湿，天地所以生万物也众，其民食杂而不劳，故其病多痿厥寒热，其治宜导引按跷。故导引按跷者，亦从中央出也。故圣人杂合以治，各得其所宜，故治所以异，而病皆愈者，得病之情，知治之大体也。</p>


<p class='red'>【针灸直指&middot;刺热论】</p>

<p>黄帝问曰∶五脏热病奈何？岐伯曰∶肝热病者，小便先黄，腹痛，多卧，身热。热争则狂言及惊（争谓邪正相搏），胁满痛，手足躁，不得安卧，庚辛甚，甲乙大汗，气逆则庚辛死（肝主木，庚辛为金，金克木，故死）。刺足厥陰、少陽（厥陰肝脉，少陽胆脉）。其逆则头痛员员，脉引冲头也。</p>

<p>心热病者，先不乐，数日乃热。热争则卒心痛，烦闷善呕，头痛面赤无汗，壬癸甚，丙丁大汗，气逆则壬癸死。刺手少陰、太陽（少陰心脉，太陽小肠脉）。</p>

<p>脾热病者，先头重，颊痛，烦心，颜青欲呕，身热。热争则腰痛，不可用俯仰，腹满泄，两颔痛，甲乙甚，戊巳大汗，气逆则甲乙死。刺足太陰、陽明。</p>

<p>肺热病者，先淅然厥，起毫毛，恶风寒，舌上黄，身热。热争则喘咳，痛走胸膺背，不得太息，头痛不堪，汗出而寒，丙丁甚，庚辛大汗，气逆则丙丁死。刺手太陰、陽明，出血如大豆，立已。</p>

<p>肾热病者，先腰痛 酸，苦渴数饮，身热。热争则项痛而强， 寒且酸，足下热，不欲言，其逆则项痛员员澹澹然，戊巳甚，壬癸大汗，气逆则戊巳死。刺足少陰、太陽。诸汗者，至其所胜日汗出也。</p>

<p>肝热病者，左颊先赤，心热病者，颜先赤；脾热病者，鼻先赤；肺热病者，右颊先赤；肾热病者，颐先赤。病虽未发，见赤色者刺之，名曰治未病。热病从部所起者，至期而已（期为大汗之日，如肝甲乙），其刺之反者，三周而已（反谓反取其气也，如肝病刺脾，脾刺肾，肾刺心，心刺肺，肺刺肝。三周，谓三周于三陰、三陽之脉状也。如太陽病，而刺泻陽明也），重逆则死。诸当汗者，至其所胜日汗大出也。</p>

<p>诸治热病，以饮之寒水，乃刺之，必寒衣之，居止寒处，身寒而止也。热病先胸胁痛，手足躁，刺足少陽，补足太陰，病甚者，为五十九刺。热病始手臂痛者，刺手陽明、太陰，而汗出止。热病始于头首者，刺项太陽，而汗出止。热病始于足胫者，刺足陽明，而汗出止。热病先身重骨痛，耳聋好瞑，刺足少陰，病甚为五十九刺。热病先眩冒而热，胸胁满，刺足少陰、少陽（亦井荥也）。太陽之脉，色荣颧骨，热病也（荣， 也）。荣未交，曰今且得汗，待时而已（待时者，谓肝病待甲乙之类也），与厥陰脉争见者，死期不过三日（外见太陽之赤色，内应厥陰之弦脉，是士气已败，木复狂行，故三日死）。其热病内连肾，少陽之脉色也（病一作气）。少陽之脉，色荣颊前，热病也。荣未交，曰今且得汗，待时而已，与少陰脉争见者，死期不过三日。热病气穴，三椎下间主脑中热，四椎下间主鬲中热，五椎下间主肝热，六椎下间主脾热，七椎下间主肾热，荣在 也，项上三椎陷者中也。颊下逆颧为大瘕，下牙车为腹满，颧后为胁痛，颊上者，鬲上也。</p>


<p class='red'>【针灸直指&middot;刺疟论】</p>

<p>黄帝问曰∶刺疟奈何？岐伯对曰∶足太陽之疟，令人腰痛头重，寒从背起，先寒后热， 然，热止汗出难已，刺 中出血（一云金门，一云委中，针三分，若灸足少陽之疟，令人身体解 ，寒不甚，热不甚，恶见人，见人心惕惕然，热多汗出甚，刺足少陽（侠溪针三分，灸可三壮）。</p>

<p>足陽明之疟，令人先寒，洒淅洒淅，寒甚久乃热，热去汗出，喜见日月光火气，乃快然，刺足陽明跗上（冲陽针三分，灸可三壮）。</p>

<p>足太陰之疟，令人不乐，好太息，不嗜食，多寒热汗出，病至则善呕，呕已乃衰，即取之（公孙针四分，灸可三壮）。</p>

<p>足少陰之疟，令人呕吐甚，多寒热，热多寒少，欲闭户牖而处，其病难已（大钟针二分，太溪针三分，各灸三壮）。</p>

<p>足厥陰之疟，令人腰痛，少腹满，小便不利，如癃状，非癃也，数便，意恐惧，气不足，腹中悒悒，刺足厥陰（太冲针三分，灸可三壮）。</p>

<p>肺疟者，令人心寒，寒甚热，热间善惊，如有所见者，刺手太陰、陽明（列缺针三分，灸五壮；合谷针三分，灸三壮）。</p>

<p>心疟者，令人烦心甚，欲得清水，反寒多，不甚热，刺手少陰（神门针三分，灸可三壮）</p>

<p>肝疟者，令人色苍苍然，太息，其状若死者，刺足厥陰见血（中封针四分，灸可三壮）。</p>

<p>脾疟者，令人寒，腹中痛，热则肠中鸣，鸣已汗出，刺足太陰（商丘针三分，灸可三壮）</p>

<p>肾疟者，令人洒洒然，腰脊痛宛转，大便难，目 然，手足寒，刺足太陽、少陰（足太陽金门，足少陰太溪）。</p>

<p>胃疟者，令人且病也，善饥而不能食，食而支满腹大，刺足陽明、太陰横脉出血（厉兑针一分，灸一壮；解溪针五分，灸二壮；三里针一寸，灸三壮；太陰横脉，在内踝前，斜过大脉宜出血）。</p>

<p>疟发身方热，刺跗上动脉（谓陽明脉），开其孔，出其血，立寒；疟方欲寒，刺手陽明、太陰，足陽明、太陰（亦开孔出血）。疟脉满大急，刺背俞，用中针傍五 俞各一，适肥瘦，出其血（五 俞谓 ）。疟脉小实急，灸胫少陰，刺指井（复溜针三分，灸可五壮；井谓至陰，针一分，灸可三壮）</p>

<p>。疟脉满大急，刺背俞，用五 俞、背俞各一，适行至于血也。疟脉缓大虚，便宜用药，不宜用针。凡治疟，先发如食顷，乃可以治，过之，则失时也。诸疟而脉不见，刺十指间出血，血去必十二疟者，其发各不同时，察其病形，以知其何脉之病也。先其发时，如食顷而刺之，一下侠脊者，必已（侠脊者谓大杼，针三分，灸五壮；风门热府，针五分，灸可五壮）。舌下两脉者廉泉也（针三分，灸三壮）。</p>

<p>刺疟者，必先问其病之所先发者，先刺之。先头痛及重者，先刺头上及两额、两眉间出血（头谓上星、百会，额谓悬颅，眉间谓攒竹等穴是也）；先项背痛者，先刺之（风池、风府、大杼、神道）；先腰脊痛者，先刺 中出血；先手臂痛者，先刺手少陰、陽明十指间；先足胫酸痛者，先刺足陽明十指间出血。</p>

<p>风疟，疟发则汗出恶风，刺三陽经背俞之血者。 酸痛甚，按之不可，名曰 髓病。以 针针绝骨出血，立已。身体小痛，刺至陰。诸陰之井，无出血，间日一刺。疟不渴，间日而作，刺足太陽，渴而间日作，刺足少陽。温疟汗不出，为五十九刺。</p>


<p class='red'>【针灸直指&middot;刺咳论】</p>

<p>黄帝问曰∶肺之令人咳，何也？岐伯对曰∶五脏六腑皆令人咳，非独肺也。帝曰∶愿闻其状。曰∶皮毛者，肺之合也。皮毛先受邪气，邪气以从其合也。其寒饮食入胃，从肺脉上至于肺，则肺寒，肺寒则外内合，邪因而客之，则为肺咳。五脏各以其时受病，非其时各传以与之（时谓王月）。人与天地相参，故五脏各以治时。</p>

<p>感于寒则受病，微则为咳，甚者为泄、为痛。乘秋则肺先受邪，乘春则肝先受之，乘夏则心先受之，乘至陰则脾先受之，乘冬则肾先受之。帝曰∶何以异之？曰∶肺咳之状，咳而喘息有音，甚则唾血；心咳之状，咳则心痛，喉仲介介如梗状，甚则咽肿喉痹；肝咳之状，咳则两胁下痛，甚则不可以转，转则两 下满；脾咳之状，咳则右 下痛，陰陰引肩背，甚则不可以动，动则咳剧；肾咳之状，咳则腰背相引而痛，甚则咳涎。</p>

<p>帝曰∶六腑之咳奈何？安所受病？曰∶五脏之久咳，乃移于六腑。脾咳不已，则胃受之，胃咳之状，咳而呕，呕甚则长虫出；肝咳不已，则胆受之，胆咳之状，咳呕胆汁；肺咳不已，则大肠受之，大肠咳状，咳而遗矢；心咳不已，则小肠受之，小肠咳状，咳而失气，气与咳俱失；肾咳不已，则膀胱受之，膀胱咳状，咳而遗溺；久咳不已，则三焦受之，三焦咳状，咳而腹满，不欲食饮。此皆聚于胃，关于肺，使人多涕唾，而面浮肿气逆也。帝曰∶治之奈何？岐伯曰∶治脏者治其俞；治腑者治其合；浮肿者治其经。</p>


<p class='red'>【针灸直指&middot;刺腰痛论】</p>

<p>黄帝问曰∶腰痛起于何脉。刺之奈何？岐伯曰∶足太陽脉令人腰痛，引项脊尻背如重状；刺其 中太陽正经出血，春无见血。少陽令人腰痛，如以针刺其皮中，循循然不可以俯仰，不可以顾。刺少陽成骨之端出血，成骨在膝外廉之骨独起者，夏无见血。陽明令人腰痛，不可以顾，顾如有见者，善悲；刺陽明于 前三 ，上下和之出血，秋无见血（即三里穴）。足少陰令人腰痛，痛引脊内廉。刺少陰于内踝上二 ，冬无见血，出血太多，不可复也（即复溜穴，针三分，灸五壮）。厥陰之脉令人腰痛，腰中如张弓弩弦，刺厥陰之脉，在踵鱼腹之外，循之累累然，乃刺之（蠡沟针二分，灸三壮）。其病令人善言嘿嘿然不慧，刺之三 （一云无善字）。</p>

<p>解脉令人腰痛，痛引肩，目KT KT 然，时遗溲；刺解脉，在膝筋肉分间 外廉之横脉出血，血变而止。解脉令人腰痛如引带，常如折腰状，善恐；刺解脉，在 中结络如黍米，刺之血射以黑，见赤血而已。同陰之脉令人腰痛，痛如小锤居其中，怫然肿（小锤，小针）；刺同陰之脉，在外踝上绝骨之端，为三 。陽维之脉令人腰痛，痛上怫然肿；刺陽维之脉，脉与太陽合 下间，去地一尺所（承山针七分，灸五壮）。衡络之脉令人腰痛，不可以俯仰，仰则恐仆，得之举重伤腰，衡络绝，恶血归之；刺之在 陽筋之间，上 数寸衡居，为二 出血（委陽针七分，殷门针五分，灸各三壮）。</p>

<p>会陰之脉令人腰痛，痛上漯漯然汗出，汗干令人欲饮，饮已欲走；刺直陽之脉上三，在跷上 下五寸横居，视其盛者出血（一云承筋禁针）。飞扬之脉令人腰痛，痛上怫怫然，甚则悲以恐，刺飞扬之脉，在内踝上五寸（一作七寸），少陰之前，与陰维之会（复溜、筑宾俱针三分，灸五壮）。昌陽之脉令人腰痛，痛引膺，目KT KT 然，甚则反折，舌卷不能言；刺内筋为二。在内踝上大筋前、太陰后上踝二寸所（交信穴）。散脉令人腰痛而热，热甚生烦，腰下如有横木居其中，甚则遗溲；刺散脉在膝前骨肉分间，络外廉束脉，为三 （地机穴）。肉里之脉令人腰痛，不可以咳，咳则筋缩急；刺肉里之脉为二 ，在太陽之外，少陽绝骨之后。腰痛侠脊而痛至头，KT KT 然，目KT KT 欲僵仆；刺足太陽 中出血（KT KT 一作，刺足太陽、陽明；上热，刺足厥陰；不可以俯仰，刺足少陽；中热而喘，刺足少陰，刺中出血。腰痛上寒不可顾，刺足陽明（陰市、三里）；上热，刺足太陰（地机）；中热而喘，（涌泉、大钟）；大便难，刺足少陰（涌泉）；少腹满，刺足厥陰（太冲）；如折不可以俯仰，不可举，刺足太陽（束骨、京骨、昆仑、申脉、仆参）；引脊内廉，刺足少陰（复溜、飞扬）；腰痛引少腹控 ，不可以仰，刺腰尻交者，两髁胂上。以月生死为 数，发针立已（腰髁下第四 ，即下 ，针二寸，灸可三壮），左取右，右取左（痛在左针右，痛在右针左，所以然者，以其脉左右交于尻骨之中故也）。</p>


<p class='red'>【针灸直指&middot;奇病论】</p>

<p>岐伯曰∶人有重身，九月而喑，名曰胞之络脉绝也。无治，当十月复。</p>

<p>病胁下满，气逆，二三岁不已，名曰息积。不可灸刺，积为导引服药。</p>

<p>人身体髀股 皆肿，环脐而痛，名曰伏梁。不可动之（动谓齐其毒药，而击动之），动之为水溺涩之病也。</p>

<p>人有尺脉数甚，筋急而见，名曰疹筋。是人腹必急，白色黑色见，则病甚。</p>

<p>人有病头痛，数岁不已，名曰厥逆。谓所犯大寒，内至骨髓，髓以脑为主，脑逆，故令有病口甘者，名曰脾瘅（瘅，谓热也），谓人数食甘美而多肥，肥者令人内热，甘者令人中满，故气上溢，转为消渴，治之以兰，除陈气也。</p>

<p>有病口苦，名曰胆瘅，治之以胆募俞。</p>

<p>有癃者，日数十溲，此不足也；身热如炭，颈膺如格，人迎躁盛，喘息气逆，此有余也；太陰脉细微如发者，此不足也，五有余，二不足，名曰厥，死不治。</p>

<p>人初生病癫疾者，名曰胎痫，谓在母腹中感惊，令子发为癫也。</p>

<p>有病 然如有水状，切其脉大紧，身无痛者，形不瘦，不能食，食少，名曰肾风。肾风而不能食，善惊，惊已，心气痿者死。</p>

<p>有病怒狂者，名曰陽厥。谓陽气因暴折而难决，故善怒也。治之当夺其食，即已。使之服以生铁洛为饮（铁洛、铁浆）。夫生铁洛者，下气疾也。</p>


<p class='red'>【针灸直指&middot;刺要论】</p>

<p>黄帝问曰∶愿闻刺要？岐伯对曰∶病有浮沉，刺有浅深，各至其理，无过其道，过之则内伤，不及则生外壅，壅则邪从之。浅深不得，反为大贼，内动五脏，后生大病。故曰∶病有在毫毛腠理者，有在皮肤者，有在肌肉者，有在脉者，有在筋者，有在骨者，有在髓者。是故刺毫毛腠理无伤皮，皮伤则内动肺，肺动则秋病温疟，溯溯然寒栗；刺皮无伤肉，肉伤则内动脾，脾动则七十二日四季之月，病腹胀烦，不嗜食；刺肉无伤脉，脉则内动心，心动则夏病心痛；刺脉无伤筋，筋伤则内动肝，肝动则春病热而筋弛；刺筋无伤骨，骨伤则内动肾，肾动则冬病胀腰痛；刺骨无伤髓，髓伤则销铄 酸，体解 然不</p>


<p class='red'>【针灸直指&middot;刺齐论】</p>

<p>黄帝问曰∶愿闻刺浅深之分？岐伯曰∶刺骨无伤筋者，针至筋而去，不及骨也；刺筋无伤肉者，至肉而去，不及筋也；刺肉无伤脉者，至脉而去，不及肉也；刺脉无伤皮者，至皮去，不及脉也。所谓刺皮无伤肉者，病在皮中，针入皮中，无伤肉也；刺肉无伤筋者，过肉中筋也；刺筋无伤骨者，过筋中骨也。此之谓反也。</p>


<p class='red'>【针灸直指&middot;刺志论】</p>

<p>黄帝问曰∶愿闻虚实之要？岐伯对曰∶气实形实，气虚形虚，此其常也，反此者病。谷盛气盛，谷虚气虚，此其常也，反此者病；脉实血实，脉虚血虚，此其常也，反此者病。帝曰∶如何而反？岐伯曰∶气虚身热，此谓反也；谷入多而气少，此谓反也；谷不入而气多，此谓反也；脉盛血少，此谓反也；脉小血多，此谓反也。气盛身寒，得之伤寒；气虚身热，得之伤暑；谷入多而气少者，得之有所脱血，湿居下也；谷入少而气多者，邪在胃及与肺也；脉小血多者，饮中热也；脉大血少者，脉有风气，水浆不入，此之谓也。</p>


<p class='red'>【针灸直指&middot;长刺节论】</p>

<p>岐伯曰∶刺家不诊，听病者言。在头，头疾痛，为藏针之，刺至骨病已，上无伤骨肉及皮，皮者道也。陰刺，入一旁四处，治寒热（陰刺谓卒刺）。深专者刺大脏，迫脏刺背，背俞也，刺之迫脏，脏会，腹中寒热去而止，刺俞之要，发针而浅出血。</p>

<p>治腐肿者，刺腐上，视痈小大，深浅刺。刺大者多血，小者深之，必端内针为故止。</p>

<p>病在少腹有积，刺皮HT 以下，至少腹而止；刺侠脊两旁四椎间，刺两髂 季胁肋间，导腹中气热下已（HT 一作 ，四椎恐为五椎，谓心俞应少腹）。病在少腹，腹痛不得大小便，病名曰疝，得之寒。刺少腹两股间，刺腰髁骨间，刺而多之，尽炅病已（炅，热也）。病在筋，筋挛节痛，不可以行，名曰筋痹。刺筋上为故，刺分肉间，不可中骨也，病起而深之，以热为故，寒气至，名曰骨痹。深者刺无伤脉肉为故，其道大病在诸陽脉，且寒且热，诸分且寒且热，名曰狂（气狂乱也）。刺之虚脉，视分尽热，病已止。病初发岁一发，不治月一发，不治月四五发，名曰癫病。刺诸分诸脉，其无寒者且热，三日一刺，百日而已。病大风骨节重，须眉堕，名曰大风。刺肌肉为故，汗出百日，刺骨髓汗出百日，凡二百日须眉生而止针。</p>


<p class='red'>【针灸直指&middot;皮部论】</p>

<p>帝曰∶皮之十二部，其生病皆何如？岐伯曰∶皮者，脉之部也，邪客于皮，则腠理开，开则邪入客于络脉，络脉满则注于经脉；经脉满则入舍于腑脏也。故皮者有分部，不与，而生大病也（不与，疑不愈也）。</p>


<p class='red'>【针灸直指&middot;经络论】</p>

<p>黄帝问曰∶夫络脉之见也，其五色各异，青、黄、赤、白、黑不同，其故何也？岐伯对曰∶经有常色，而络无常变也。帝曰∶经之常色何如？曰∶心赤，肺白，肝青，脾黄，肾黑，皆亦应其经脉之色也。帝曰∶络之陰陽，亦应其经乎？曰∶陰络之色应其经，陽络之色变无常，随四时而行也。寒多则凝泣，凝泣则青黑；热多则淖泽，淖泽则黄赤，此皆常色，谓之无病。五色具见者，谓之寒热。</p>


<p class='red'>【针灸直指&middot;骨空论】</p>

<p>黄帝问曰∶余闻风者百病之始也，以针治之奈何？岐伯对曰∶风从外入，令人振寒，汗出头痛，身重恶寒，治在风府，调其陰陽，不足则补，有余则泻。大风颈项痛，刺风府。大风汗出，灸 。以手压之，令病者呼 ， 应手。从风憎风，刺眉头（即攒竹刺三分，若灸三壮）；失枕在肩上横骨间（即缺盆）；折使摇臂，齐肘正，灸脊中（即背陽关，针五分，灸三壮）； 络季胁引少腹而痛胀，刺 （ 谓侠脊两旁空软处）；腰痛不可以转摇，急引陰卵，刺八 与痛上，八 在腰尻分间；鼠 寒热，还刺寒府，寒府在膝外解营</p>


<p class='red'>【针灸直指&middot;刺水热穴论】</p>

<p>黄帝问曰∶少陰何以主肾？肾何以主水？岐伯曰∶肾者至陰也，至陰者盛水也；肺者太陰也；少陰者冬脉也。故其本在肾，其末在肺，皆积水也。帝曰∶肾何以能聚水而生病？岐伯曰∶肾者胃之关也，关门不利，故聚水而从其类也。上下溢于皮肤，故为 肿。</p>

<p>肿者，聚水而生病也。帝曰∶诸水皆生于肾乎？曰∶肾者牝脏也，地气上者属于肾，而生水液也，故曰至陰。勇而劳甚，则肾汗出，肾汗出逢于风，内不得入于脏腑，外不得越于皮肤，客于玄府，行于皮里，传于 肿，本之于肾，名曰风水。所谓玄府者，汗孔也。</p>

<p>帝曰∶水俞五十七处者，是何主也？岐伯曰∶肾俞五十七穴，积陰之所聚也，水所从出入也。尻上五行行五者，此肾俞，故水病下为 肿大腹，上为喘呼，不得卧者，标本俱病，故肺为喘呼？肾为水肿，肺为逆不得卧，分为相输俱受者，水气之所留也。伏兔上各二行行五者，此肾之街也，三陰之所交结于脚也。踝上各一行行六者，此肾脉之下行也，名曰太冲。凡五十七穴者，皆脏之陰络，水之所客也。</p>

<p>帝曰∶春取络脉分肉何也？曰∶春者木始治，肝气始生，肝气急，其风疾，经脉常深，其气少，不能深入，故取络脉分肉间。帝曰∶夏取盛经分腠何也？曰∶夏者火始治，心气始长，脉瘦气弱，陽气流溢，热熏分腠，内至于经，故取盛经分腠，绝肤而病去者，邪居浅也。所谓盛经者，陽脉也。帝曰∶秋取经俞何也？曰∶秋者金始治，肺将收杀，金将胜火，陽气在合，陰气初胜，湿气及体，陰气未盛，未能深入，故取俞以泻陰邪，取合以虚陽邪，陽气始衰，故取于合。帝曰∶冬取井荥何也？曰∶冬者水始治，肾方闭，陽气衰少，陰气坚盛，巨陽伏沉，陽气乃去，故取井以下陰逆，取荥以实陽气。故曰∶冬取井荥，春不鼽衄，此之谓也。</p>

<p>帝曰∶夫子言治热病五十九俞，愿闻其处，因闻其意。岐伯曰∶头上五行行五者，以越诸陽之热逆也。大杼、膺俞、缺盆、背俞、此八者，以泻胸中之热也；气街、三里、巨虚上下廉，此八者，以泻胃中之热也；云门、 骨、委中、髓空、此八者，以泻四肢之热也；五脏俞旁五，此十者，以泻五脏之热也。凡此五十九穴者，皆热之左右也。帝曰∶人伤于寒而传为热，何也？岐伯曰∶夫寒盛，则生热也。</p>


<p class='red'>【针灸直指&middot;调经论】</p>

<p>黄帝问曰∶有余不足，余已闻虚实之形，不知其何以生？岐伯曰∶气血以并，陰陽相倾，气乱于卫，血逆于经。血气离居，一实一虚。血并于陰，气并于陽，故为惊狂；血并于陽，气并于陰，乃为炅中；血并于上，气并于下，心烦惋喜怒；血并于下，气并于上，乱而喜忘。上下谓鬲上下。</p>

<p>帝曰∶血并于陰，气并于陽，如是血气离居，何者为实？何者为虚？岐伯曰∶血气者，喜温而恶寒，寒则泣不能流，温则消而去之，是故气之所并为血虚，血之所并帝曰∶人之所有者，血与气耳。今夫子乃言血并为虚，气并为虚，是无实乎？岐伯曰∶有者为实，无者为虚，故气并则无血，血并则无气，今血与气相失，故为虚焉。络之与孙脉，俱输于经，血与气并，则为实焉。血之与气，并走于上，则为大厥，厥则暴死，气复反则生，不反则死。</p>

<p>帝曰∶实者何道从来？虚者何道从去？虚实之要，愿闻其故。岐伯曰∶夫陰与陽皆有俞会。陽注于陰，陰满之外，陰陽匀平，以充其形，九候若一，命曰平人。夫邪之生也，或生于陰，或生于陽。其生于陽者，得之风雨寒暑；其生于陰者，得之饮食居处，陰陽喜怒。</p>

<p>帝曰∶风雨之伤人奈何？曰∶风雨之伤人也，先客于皮肤，传入于孙脉，孙脉满则传入于络脉，络脉满则输于大经脉，血气与邪并客于分腠之间，其脉坚大，故曰实。实者外坚充满，不可按之，按之则痛。</p>

<p>帝曰∶寒湿之伤人奈何？曰∶寒湿之中人也，皮肤不收，肌肉坚紧，荣血泣，卫气去，故曰虚。虚者聂辟气不足，按之则气足以温之，故快然而不痛。</p>

<p>帝曰∶陰之生实奈何？曰∶喜怒不节，则陰气上逆，上逆则下虚，下虚则陽气走之，故曰实矣。帝曰∶陰之生虚奈何？曰∶喜则气下，悲则气消，消则脉虚空，因寒饮食，寒气熏满，则血泣气去，故曰虚矣。</p>

<p>帝曰∶经言陽虚则外寒，陰虚则内热，陽盛则外热，陰盛则内寒，余已闻之矣，不知其所由然也。岐伯曰∶陽受气于上焦，以温皮肤分肉之间，今寒气在外，则上焦不通，上焦不通，则寒气独留于外，故寒栗。帝曰∶陰虚生内热奈何？曰∶有所劳倦，形气衰少，谷气不盛，上焦不行，下脘不通，胃气热，热气熏胸中，故内热。帝曰∶陽盛生外热奈何？曰∶上焦不通利，则皮肤致密，腠理闭塞，玄府不通，卫气不得泄越，故外热。帝曰∶陰盛生内寒奈何？曰∶厥气上逆，寒气积于胸中而不泻，不泻则温气去，寒独留，则血凝泣，凝则脉不通，其脉盛大以涩，故中寒。</p>

<p>帝曰∶陰与陽并，血气以并，病形以成，刺以奈何？曰∶刺此者，取之经隧，取血于营，取气于卫。用形哉，因四时多少高下。</p>

<p>帝曰∶夫子言虚实者有十，生于五脏，五脏五脉耳。夫十二经脉，皆生其病，今夫子独言五脏，夫十二经脉者，皆络三百六十五节，节有病，必被经脉，经脉之病，皆有虚实，何以合之？岐伯曰∶五脏者故得六腑与为表里，经络支节，各生虚实，其病所居，随而调之。</p>

<p>病在脉，调之血；病在血，调之络；病在气，调之卫；病在肉，调之分肉；病在筋，调之筋；病在骨，调之骨。燔针劫刺其下及与急者，病在骨淬针药熨。病不知所痛，两跷为上。</p>

<p>身形有痛，九候莫病，则缪刺之。痛在于左而右脉病者，巨刺之。必谨察其九候，针道备矣</p>


<p class='red'>【针灸直指&middot;缪刺论】</p>

<p>黄帝问曰∶余闻缪刺，未得其意，何谓缪刺？岐伯对曰∶夫邪客于皮毛，入舍于孙络，留而不去，闭塞不通，不得入于经，流溢于大络，而生奇病也（大络十五络也）。夫邪客大络者，左注右，右注左，上下左右与经相干，而布于四末，其气无常处，不入于经俞，命曰缪刺（四末，谓四肢也）。帝曰∶愿闻缪刺，以左取右，以右取左，奈何？其与巨刺何以别之？曰∶邪客于经，左盛则右病，右盛则左病，亦有移易者（谓病易且移），左痛未已而右脉先病，如此者，必巨刺之，必中其经，非络脉也。故络病者，其痛与经脉缪处，故命曰缪刺。</p>

<p>帝曰∶愿闻缪刺奈何？取之何如？对曰∶邪客于足少陰之络，令人卒心痛，暴胀，胸胁支满，无积者，刺然骨之前出血，如食顷而已。不已，左取右，右取左。病新发者，取五日已邪客于手少陽之络，令人喉痹，舌卷，口干，心烦，臂外廉痛，手不及头，刺手小指次指爪甲上，去端如韭叶，各一 （关冲穴， 疮也），壮者立已，老者有顷已，左取右，右取左，此新病数日已。</p>

<p>邪客于足厥陰之络，令人卒疝暴痛，刺足大趾爪甲上与肉交者，各一 ，（大敦穴，两脚俱刺，故曰各一 ），男子立已，女子有顷已，左取右，右取左。</p>

<p>邪客于足太陽之络，令人头项肩痛，刺足小趾爪甲上与肉交者，各一 ，立已（至陰，一云小指外侧）。不已，刺外踝下三 ，左取右，右取左，如食顷已（金门）。</p>

<p>邪客于手陽明之络，令人气满胸中，喘息而支 ，胸中热，刺手大指次指爪甲上，去端如韭叶，各一 ，左取右，右取左，如食顷已（商陽，一云次指内侧）。</p>

<p>邪客于臂掌之间，不可得屈，刺其踝后（人手本节踝），先以指按之痛，乃刺之。以月死生为数，月生一日一 ，二日二 ，十五日十五 ，十六日十四 （月半以前为生，月半以后为死）。</p>

<p>邪客于足陽跷之脉，令人目痛从内 始。刺外踝之下半寸所各二 ，左刺右，右刺左，如行十里顷而已。</p>

<p>人有所堕坠，恶血留内，腹中满胀，不得前后，先饮利药，此上伤厥陰之脉，下伤少陰之络，刺足内踝之下，然骨之前血脉出血，刺足跗上动脉（冲陽），不已，刺三毛上各一，见血立已，左刺右，右刺左（三毛大敦穴）。善悲惊不乐，刺如上方。</p>

<p>邪客于手陽明之络，令人耳聋，时不闻音，刺手大指次指爪甲上去端如韭叶，各一 ，立闻（商陽）；不已，刺中指爪甲上与肉交者，立闻（中冲）；其不时闻者，不可刺也（络气已绝，故不刺）。耳中生风者，亦刺之如此数。左刺右，右刺左。</p>

<p>凡痹往来，行无常处者，在分肉间痛而刺之，以月死生为数，用针者，随气盛衰以为数，针过其日数则脱气，不及日数则气不泻，左刺右，右刺左，病已止；不已，复刺之如法。月生一日一 ，二日二 ，渐多之；十五日十五 ，十六日十四 ，渐少之。</p>

<p>邪客于足陽明之络，令人鼽衄，上齿寒，刺足大趾次趾爪甲上与肉交者，各一 。左刺右，右刺左（厉兑）。</p>

<p>邪客于足少陽之络，令人胁痛不得息，咳而汗出，刺足小指次指爪甲上与肉交者，各一（窍陰），不得息立已，汗出立止，咳者温衣饮食，一日已，左刺右，右刺左，病立已；不已，复刺如法。</p>

<p>邪客于足少陰之络，令人嗌痛，不可内食，无故善怒，气上走贲上（贲谓气贲也，一云贲鬲也，谓气上走鬲上），刺足下中央之脉（涌泉），各三 ，凡六刺，立已，左刺右，右刺左，嗌中肿，不能内唾，时不能出唾者，刺然骨之前出血立已，左刺右，右刺左。</p>

<p>邪客于足太陰之络，令人腰痛，引少腹控 ，不可以仰息、刺腰尻之解，两胂之上是腰俞，以月死生为 数，发针立已，左刺右，右刺左（一云腰俞无左右，当是下 穴）。</p>

<p>邪客于足太陽之络，令人拘挛背急，引胁而痛，刺之从项始，数脊椎侠脊，疾按之应手如痛，刺之旁三 ，立已。</p>

<p>邪客于足少陽之络，令人留于枢中痛，髀不可举，刺枢中以毫针，寒则久留针，以月死生为数，立已（环跳）。</p>

<p>治诸经刺之，所过者不病，则缪刺之。耳聋，刺手陽明，不已，刺其通脉出耳前者（听会）。齿龋，刺手陽明，不已，刺其脉入齿中者，立已（龈交）。</p>

<p>邪客于五脏之间，其病也，脉引而痛，时来时止，视其病缪刺之于手足爪甲上（各刺其井，左取右，右取左），视其脉，出其血，间日一刺，一刺不已，五刺已。缪传引上齿，齿唇寒痛，视其手背脉血者去之，足陽明中指爪甲上一 （厉兑），手大指次指爪甲上各一（商陽），立已，左取右，右取左。</p>

<p>邪客于手足少陰、太陰、足陽明之络，此五络皆会于耳中，上络左额角，五络俱竭，令人身脉皆动，而形无知也，其状若尸，或曰尸厥。刺足大趾内侧爪甲上，去端如韭叶（隐白）</p>

<p>。后刺足心（涌泉），后刺足中趾爪甲上各一 （厉兑），后刺少商、中冲、神门，各一，立已。不已，以竹管吹其两耳， 其左角之发方一寸，燔治，饮以美酒一杯，立已。</p>

<p>凡刺之数，先视其经脉，切而从之，审其虚实而调之。不调者，经刺之，有痛而经不病者，缪刺之。因视其皮部有血络者尽取之，此缪刺之数也。</p>


<p class='red'>【针灸直指&middot;经刺论】</p>

<p>岐伯曰∶夫邪之客于形也，必先舍于皮毛，留而不去，入舍于孙脉，留而不去，入舍于络脉，留而不去，入舍于经脉，内连五脏，散于肠胃，陰陽俱感，五脏乃伤，此邪之从皮毛而入，极于五脏之次也。如此则治其经焉。</p>

<p>凡刺之数，先视其经脉，切而从之，审其虚实而调之，不调者经刺之。</p>

<p>不盛不虚以经取之。</p>


<p class='red'>【针灸直指&middot;巨刺论】</p>

<p>巨刺刺经脉，缪刺刺络脉，所以别也。</p>

<p>岐伯曰∶痛在于左而右脉病者，则巨刺之。</p>

<p>邪客于经，左盛则右病，右盛则左病，亦有移易者，左痛未已，而右脉先病，如此者，必巨刺之，必中其经，非络脉也。</p>


<p class='red'>【针灸直指&middot;手足陰陽流注论】</p>

<p>岐伯曰∶凡人两手足，各有三陰脉、三陽脉，以合为十二经也。手之三陰，从胸走至手，手之三陽，从手走至头；足之三陽，从头下走至足，足之三陰，从足上走入腹。络脉传注，周流不息，故经脉者，行血气，通陰陽，以荣于身者也。其始从中焦，注手太陰、陽明，陽明注足陽明、太陰，太陽注手少陰、太陽，太陽注足太陽、少陰，少陰注手心主、少陽，少陽注足少陽、厥陰，厥陰复还注手太陰。其气常以平旦为纪，以漏水下百刻，昼夜流行，与天同度，终而复始也。</p>

<p>络脉者，本经之旁支而别出，以联系于十二经者也。本经之脉，由络脉而交他经，他经之交，亦由是焉。传注周流，无有停息也。夫十二经之有络脉，犹江汉之有沱潜也；络脉之传注于他经，犹沱潜之旁导于他水也。是以手太陰之支者，从腕后出次指端，而交于手陽明；手陽明之支者，从缺盆上侠口鼻，而交于足陽明；足陽明之支者，别跗上，出大指端，而交于足太陰；足太陰之支者，从胃别上膈注心中，而交于手少陰；手少陰则直自本经少冲穴，而交于手太陽，不假支授，盖君者，出令者也。手太陽之支者，别颊上至目内 ，而交于足太陽；足太陽之支者，从膊内左右别下合 中，下至小指外侧端，而交于足少陰。足少陰之支者，从肺出注胸中，而交于手厥陰；手厥陰之支者，从掌中循小指次指出其端，而交于手少陽；手少陽之支者，从耳后出至目锐 ，而交于足少陽；足少陽之支者，从跗上入大趾爪甲出三毛，而交于足厥陰；足厥陰之支者，从肝别贯膈上注肺，而交于手太陰也。自寅时起，一昼夜，人之荣卫，则以五十度周于身，气行一万三千五百息，脉行八百一十丈，营运血气，流通陰陽，昼夜流行，与天同度，终而复始也。</p>


<p class='red'>【针灸直指&middot;卫气行论】</p>

<p>黄帝问曰∶卫气之在于身也，上下往来不以期，候气而刺之，奈何？伯高曰∶分有多少，日有长短，春秋冬夏，各有分理，然后常以平旦为纪，以夜尽为始。是故一日一夜水下百刻，二十五刻者，半日之度也，常如是无已。日入而止，随日之长短，各以为纪而刺之，谨候其时，病可与期。失时反候者，百病不治。故曰∶刺实者，刺其来也；刺虚者，刺其去也。此言气存亡之时，以候虚实而刺之。是故谨候气之所在而刺之，是谓逢时。病在于三陽，必候其气在于陽而刺之；病在于三陰，必候其气在陰分而刺之。</p>

<p>水下一刻人气在太陽；水下二刻，气在少陽；水下三刻，气在陽明；水下四刻，气在陰分；水下五刻，气在太陽；水下六刻，气在少陽；水下七刻，气在陽明；水下八刻，气在陰分；水下九刻，气在太陽；水下十刻，气在少陽；水下十一刻，气在陽明；水下十二刻，气在陰分；水下十三刻，气在太陽；水下十四刻，气在少陽；水下十五刻，气在陽明；水下十六刻，气在陰分；水下十七刻，气在太陽；水下十八刻，气在少陽；水下十九刻，气在陽明；水下二十刻，气在陰分。水下二十一刻，气在太陽；水下二十二刻，气在少陽；水下二十三刻，气在陽明；水下二十四刻，气在陰分；水下二十五刻，气在太陽，此半日之度也。从房至毕一十四舍，水下五十刻，日行半度，回行一舍，水下三刻与七分刻之四。大要曰∶常以日之加于宿上也，人气在太陽。是故日行一舍，人气行三陽，行与陰分，常如是无已，天与地同纪，纷纷HT HT 终而复始，一日一夜，水下百刻而尽矣。</p>


<p class='red'>【针灸直指&middot;诊要经终论】</p>

<p>黄帝问曰∶诊要何如？岐伯对曰∶正月、二月、天气始方，地气始发，人气在肝；三月、四月，天气正方，地气定发，人气在脾；五月、六月，天气盛，地气高，人气在头；七月、八月，陰气始杀，人气在肺；九月、十月，陰气始冰，地气始闭，人气在心；十一月、十二月，冰复，地气合，人气在肾。故春刺散俞及与分理，血出而止。甚者传气，间者环也。</p>

<p>夏刺络俞，见血而止。尽气闭环，痛病必下。秋刺皮肤，循理，上下同法，神变而止。冬刺俞窍于分理，甚者直下，间者散下。</p>

<p>春夏秋冬，各有所刺，法其所在。春刺夏分，令人不嗜食，少气。春刺秋分，令人时惊，且哭。春刺冬分，令人胀，病不愈，且欲言语。夏刺春分，令人懈惰。夏刺秋分，令人心中欲无言，惕惕如人将捕之。夏刺冬分，令人少气，时欲怒。秋刺春分，令人惕然，欲有所为，起而忘之。秋刺夏分，令人益嗜卧，且善梦。秋刺冬分，令人洒洒时寒。冬刺春分，令人卧不能眠。冬刺夏分，令人气上，发为诸痹。冬刺秋分，令人善渴。</p>


<p class='red'>【针灸直指&middot;刺禁论】</p>

<p>黄帝问曰∶愿闻禁数？岐伯曰∶脏有要害，不可不察。肝生于左，肺藏于右，心部于表，肾治于里，脾谓之使，胃为之市。鬲肓之上，中有父母，七节之旁，中有小心，谓肾神，从之有福，逆之有咎。</p>

<p>刺中心，一日死，其动为噫；刺中肝，五日死，其动为语（一作欠）；刺中肾，六日死，其动为嚏（一作三日）；刺中肺，三日死，其动为咳；刺中脾，十日死，其动为吞；刺中胆，一日半死，其动为呕。刺足跗上中大脉，血出不止，死；刺面中溜脉，不幸为盲；刺头中脑户，入脑立死；刺舌下中脉太过，血出不止为喑；刺足下布络中脉，血不出为肿；刺 中大脉，令人仆脱色；刺气街中脉，血不出，为肿鼠仆；刺脊间中髓为伛；刺乳上中乳房，为肿根蚀，刺缺盆中内陷气泄，令人喘咳逆；刺手鱼腹内陷，为肿。</p>

<p>刺陰股中大脉，血出不止，死；刺客主人内陷中脉，为内漏耳聋；刺膝膑出液为跛；刺臂太陰脉，出血多，立死；刺足少陰脉，重虚出血，为舌难以言；刺膺中陷中肺，为喘逆仰息。刺肘中内陷气归之，为不屈伸；刺陰股下三寸内陷，令人遗溺；刺腋下胁间内陷，令人咳；刺少腹中膀胱溺出，令人少腹满；刺 肠内陷，为肿；刺眶上陷骨中脉，为漏为盲；刺关节中液出，不得屈伸。</p>

<p>无刺大醉，令人气乱；一作脉乱。无刺大怒，令人气逆；无刺大劳人；无刺新饱人；无刺大饥人；无刺大渴人；无刺大惊人；新内无刺，已刺勿内；已醉勿刺，已刺勿醉；新怒勿刺，已刺勿怒；新劳勿刺，已刺勿劳；已饱勿刺，已刺勿饱；已饥勿刺，已刺勿饥；已渴勿刺，已刺勿渴；乘车来者，卧而休之，如食顷乃刺之；出行来者，坐而休之，如行十里乃刺之；大惊大恐，必定其气乃刺之。</p>

<p>［五夺不可泻］岐伯曰∶形容已脱，是一夺也。大脱血之后，是二夺也。大汗之后，是三夺也。大泄之后，是四夺也。新产大血之后，是五夺也，此皆不可泻。</p>

<p>［四季不可刺］岐伯曰∶正月、二月、三月，人气在左，无刺左足之陽。四月、五月、六月，人气在右，无刺右足之陽。七月、八月、九月，人气在右，无刺右足之陰。十月、十一月、十二月，人气在左，无刺左足之陰。</p>

<p>［死期不可刺］岐伯曰∶病先发于心，心痛，一日而之肺，咳；三日而之肝，胁支痛；五日而之脾，闭塞不通，身痛体重，三日不已，死。冬夜半，夏日中。</p>

<p>病先发于肺，喘咳；三日而之肝，胁支满痛；一日而之脾，身重体痛；五日而之胃，胀，十日不已，死。冬日入，夏日出。</p>

<p>病先发于肝，头痛目眩，胁支满；三日而之脾，体重身痛；五日而之胃，胀；三日而之肾，腰脊少腹痛，胫酸，三日不已，死。冬日入，夏早食。</p>

<p>病先发于脾，身痛体重；一日而之胃，胀；二日而之肾，少腹腰脊痛，胫酸；三日而之膀胱，背KT 筋痛，小便闭，十日不已，死。冬人定，夏晏食。</p>

<p>病先发于肾，少腹腰脊痛， 酸；三日而之膀胱，背KT 筋痛，小便闭；三日而上之心，心胀；三日而之小肠，两胁支痛，三日不已，死。冬大晨，夏晏晡。</p>

<p>病先发于胃，胀满；五日而之肾，少腹腰脊痛， 酸；三日而之膀胱，背KT 筋痛，小便闭；五日而之脾，身体重，六日不已，死。冬夜半，夏日晡。</p>

<p>病先发于膀胱，小便闭；五日而之肾，少腹胀，腰脊痛， 酸；一日而之小肠，腹胀；一日而之脾，身体重，二日不已，死。冬鸡鸣，夏下晡。</p>

<p>诸病以次相传，如是者，皆有死期，不可刺也，间有一脏及二、三脏者，乃可刺也。</p>


<p class='red'>【针灸直指&middot;刺法论】</p>

<p>黄帝问曰∶人虚即神游失守位，使鬼神外干，是致夭亡，何以全真？愿闻刺法。岐伯曰∶神移失守，虽在其体，然不致死，或有邪干，故令夭寿。只如厥陰失守，天已虚，人气肝虚不聚，白尸鬼至，令人卒亡）。邪干厥陰，大气身温，犹可刺之（目有神采，心腹尚温，口中无涎，舌卵不缩），刺足少陽之所过（丘墟穴、针三分）。咒曰∶太上元君，郁郁青龙，常居其左，制之三魂。诵三遍，次呼三魂名∶爽灵、胎光、幽精，诵三遍，次想青龙于穴下，刺之可徐徐出针，亲令人按气于口中，腹中鸣者可活；次刺肝之俞（九椎下两旁），咒曰∶太微帝君，元英制魂，贞元及本，令人青云。又呼三魂名如前三遍（针三分，留三呼，次进一分，留三呼，复退二分，留一呼，徐徐出针，气及复活）。</p>

<p>人病心虚，又遇君相二火，司天失守，感而三虚，遇火不及，黑尸鬼犯之，令人暴亡。</p>

<p>（舌卵不缩、目神不变）。可刺手少陽之所过（陽池）。</p>

<p>咒曰∶太乙帝君，泥丸总神，丹无黑气，来复其真。诵三遍，想赤凤于穴下（刺三分，留一呼，次进一分，留三呼，复退留一呼，徐出扪穴，即令复活）。</p>

<p>复刺心俞（五椎两旁），咒曰∶丹房守灵，五帝上清，陽和布体，来复黄庭。诵三遍（刺法同前人脾病，又遇太陰司天失守，感而三虚（智意二神，游于上位，故曰失守）。又遇土不及，青尸鬼犯之，令人暴亡。可刺足陽明之所过（冲陽）。咒曰∶常在魂庭。始清太宁，元和布气，刺脾俞（十一椎下两旁，咒曰∶大始干位，总统坤元，黄庭真气，来复游全。诵三遍（刺三，留二，进五，动气至，徐出针）。</p>

<p>人肺病，遇陽明司天失守，感而三虚。又遇金不及，有赤尸鬼干人，令人暴亡。可刺手陽明之所过（合谷）。咒曰∶青气真全，帝符日元，七魄归右，今复本田。诵三遍，想白虎于穴下（刺三，留三，次进二，留三，复退，留一，徐出扪）。复刺肺俞（三椎下两旁），咒曰∶左元真人，六合气宾，天符帝力，来入其门。诵三遍（针一分半，留三呼，次进二分，留一呼，徐出手扪）。</p>

<p>人肾病，又遇太陽司天失守，感而三虚。又遇水运不及之年，有黄尸鬼干人正气，吸人神魂，致暴亡。可刺足太陽之所过（京骨）。咒曰∶元陽肓婴，五老及真，泥丸玄华，补精长存。想黑气于穴下（刺一分半，留三呼，进三分，留一呼，徐出针扪穴）。复刺肾俞（十四椎下两旁），咒曰∶天玄日晶，太和昆灵，贞元内守，持入始清。诵三遍（刺三分，留三呼，进三分，留三呼，徐徐出针扪穴）。</p>

<p>［五刺应五脏论］岐伯曰∶凡刺有五，以应五脏。一曰半刺者，浅内而疾发，无针肉，如拔毛状，以取皮气，以应肺也。二曰豹文刺者，左右前后针之，中脉，以取经络之血，以应心也。三曰关刺者，直刺左右尽筋上，以取筋痹，慎无出血，以应肝也。四曰合谷刺者，左右鸡足，针于分肉之间，以取肌痹，以应脾也。五曰输刺者，直入直出，深内至骨，以取骨痹，以应肾也。</p>

<p>［九刺应九变论］岐伯曰∶凡刺有九，以应九变。一曰输刺者，刺诸经荥输脏 也。二曰远道刺者，病在上取之下，刺腑 也。三曰经刺者，刺大经之结络经分也。四曰络刺者，刺小络血脉也。五曰分刺者，刺分肉间也。六曰大泻刺者，刺大脓也。七曰毛刺者，刺浮痹皮肤也。八曰巨刺者，左取右，右取左也。九曰淬刺者，燔针以取痹也。</p>

<p>［十二刺应十二经论］岐伯曰∶凡刺有十二，以应十二经。一曰偶刺者，以手直心若背，直痛所，一刺前，一刺后，以治心痹（刺宜傍针）。二曰报刺者，刺痛无常处。上下行者，直内无拔针，以左手随病所按之，乃出针复刺也。三曰恢刺者，直刺傍之举之，前后恢筋急，以治筋痹。四曰齐刺者，直入一，傍入二，以治寒气少深者。五曰扬刺者，正内一，傍内四而浮之，以治寒气博大者。六曰直针刺者，引皮乃刺之，以治寒气之浅者。七曰输刺者，直入直出，稀发针而深之，以治气盛而热者。八曰短刺者，刺骨痹，稍摇而深之，置针骨所，以上下摩骨也。九曰浮刺者，傍入而浮之，以治肌急而寒者。十曰陰刺者，左右率刺之，以治寒厥中寒厥，足踝后少陰也。十一曰傍针刺者，宜傍刺各一，以治留痹久居者。十二曰赞刺者，直入直出，数发针而浅之出血，是谓治痈肿也。</p>

<p>［手足陰陽经脉刺论］岐伯曰∶足陽明，五脏六腑之海也。其脉大，血多气盛，壮热，刺此者，不深弗散，不留弗泻也。足陽明，刺深六分，留十呼。足太陽，深五分，留七呼。足少陽，深四分，留五呼。足太陰，深三分，留四呼。足少陰，深二分，留三呼。足厥陰，深一分，留二呼。手之陰陽，之道近，其气之来疾，其刺深者，皆无过二分，其留皆无过一呼。刺而过此者，则脱气。</p>

<p>［标 本 论］岐伯曰∶先病而后逆者，治其本；先逆而后病者，治其本；先寒而后生病者，治其本；先病而后生寒者，治其本；先热而后生病者，治其本；先泄而后生他病者，治其本。必且调之，乃治其他病。先病而后中满者，治其标；先病而后泄者，治其本；先中满而后烦心者，治其本；有客气，有同气，大小便不利，治其标；大小便利，治其本。病发而有余，本而标之，先治其本，后治其标；病发而不足，标而本之，先治其标，后治其本。谨详察间甚，以意调之，间者并行，甚为独行，先大小便不利，而后生他病</p>

<p>［刺王公布衣］岐伯曰∶膏粱藿菽之味，何可同也？气滑则出疾，气涩则出迟，气悍则针小而入浅，气涩则针大而入深，深则欲留，浅则欲疾。以此观之，刺布衣者，深而留之；刺大人者，微以徐之。此皆因其气之剽悍滑利也。</p>

<p>寒痹内热，刺布衣以火淬之，刺大人以药熨之。</p>

<p>［刺常人黑白肥瘦］岐伯曰∶年质壮大，血气充盈，肤革坚固，因加以邪，刺此者，深而留之。此肥人也，广肩，腋项肉浓，皮黑色，唇临临然，其血黑以浊，其气涩以迟。其为人也，贪于取与，刺此者，深而留之，多益其数也。瘦人皮薄色白，肉廉廉然，薄唇轻言，其血清气滑，易脱于气，易损于血，刺此者，浅而疾之。</p>

<p>刺肥人者以秋冬之齐，刺瘦人者以春夏之齐。</p>

<p>［刺 壮 士］岐伯曰∶壮士真骨，坚肉缓节，此人重则气涩血浊，刺此者，深而留之，多益其数；劲则气滑血清，刺此者，浅而疾之。</p>

<p>［刺 婴 儿］岐伯曰∶婴儿者，其肉脆，血少气弱，刺此者，以毫针浅刺而疾发针，日再刺可也。</p>

<p>［人身左右上下虚实不同刺］岐伯曰∶天不足西北，故西北方陰也，而人右耳目不如左明也。地不满东南，故东南方陽也，而人左手足不如右强也。东方陽也，陽者其精并于上，并于上，则上明而下虚，故使耳目聪明，而手足不便也。西方陰也，陰者其精并于下，并于下，则下盛而上虚，故使耳目不聪明，而手足便也。故俱感于邪，其在上则右甚，在下则左甚，此天地陰陽所不能全也，故邪居之。盖天有精，地有形，天有八纪，地有五里，故能为万物之父母。清陽上天，浊陰归地，以养足，中傍人事以养五脏。天气通于肺，地气通于嗌，风气通于肝，雷气通于心，谷气通于脾，雨气通于肾。六经为川，肠胃为海，九窍为水注之气。以天地为之陰陽，陽之汗，以天地之雨名之；陽之气，以天地之疾风名之。暴气象雷，逆气象陽，故治不法天之纪，不用地之理，则灾害至矣。故邪风之至，疾如风雨，故善治者，治皮毛，其次治肌肤，其次治筋脉，其次治六腑，其次治五脏。治五脏者，半死半生也。故天之邪气感，则害人五脏；水谷之寒热感，则害人引陰，以右治左，以左治右，以我知彼，以表知里，以观过与不及之理，见微得过，用之不殆。</p>


<p class='red'>【难经】</p>

<p>一难曰∶十二经皆有动脉。独取寸口，以决五脏六腑死生吉凶之法，何谓也？十二经皆有动脉者，如手太陰脉动∶中府、云门、天府、侠白；手陽明脉动∶合谷、陽溪；手少陰脉动∶极泉；手太陽脉动∶天窗；手厥陰脉动∶劳宫；手少陽脉动∶禾 ；足太陰脉动∶箕门、冲门；足陽明脉动∶冲陽、大迎、人迎、气冲；足少陰脉动∶太溪、陰谷；足太陽脉动∶委中；足厥陰脉动∶太冲、五里、陰廉；足少陽脉动∶下关、听会之类也。</p>

<p>谓之经者，以荣卫之流行经常不息者而言；谓之脉者，以血理之分袤行体者而言也。故经者径也，脉者陌也。越人之意，盖谓凡此十二经，经皆有动脉，如上文所云者，今置不取，乃独取寸口以决脏腑死生吉凶何耶？然，寸口者，脉之大会，手太陰之脉动也（然者答词，余仿此）。</p>

<p>寸口，谓气口也。居手太陰鱼际却行一寸之分，气口之下曰关、曰尺云者。而荣卫之行于陽者，二十五度，行于陰者，亦二十五度，出入陰陽，参交互注，无少间断，五十度毕，适当漏下百刻，为一 时，又明日之平旦矣。乃复会于手太陰，此寸口所以为五脏六腑之所终始，而法有取于是焉。人一呼一吸为一息、每刻一百三十五息，每时八刻，计一千八十息，十二时九十六刻，计一万二千九百六十息，刻之余分，得五百四十息，合一万三千五百息也。一息脉行六寸，每二刻二百七十息，脉行一十六丈二尺，每时八刻，脉行六十四丈八尺。荣卫四周于身，十二时，计九十六刻，脉行七百七十七丈六尺，为四十八周身；刻之余分，行二周身，得三十二丈四尺，总之为五十度周身，脉得八百一十丈也。此呼吸之息，脉行之数，周身之度，合昼夜百刻之详也。行陽行陰，谓行昼行夜。</p>

<p>七难曰∶经言少陽之至，乍大乍小，乍短乍长；陽明之至，浮大而短；太陽之至，洪大而长；太陰之至，紧大而长；少陰之至，紧细而微；厥陰之至，沉短而数。此六者，是平脉邪？将病脉邪？然，皆王脉也。</p>

<p>六脉者之王，说见下文。</p>

<p>其气以何月各王几日？然，冬至之后，得甲子少陽王，复得甲子陽明王，复得甲子太陽王，复得甲子太陰王，复得甲子少陰王，复得甲子厥陰王，王各六十日，六六三百六十日，以成一岁。此三陽，三陰之王时日大要也。</p>

<p>上文言三陽、三陰之王脉，此言三陽三陰之王时，当其时，则见其脉也。</p>

<p>刘温舒曰∶至真要大论云∶厥陰之至其脉弦，少陰之至其脉钩、太陰之至其脉沉，少陽之至大而浮，陽明之至短而涩。太陽之至大而长。亦随天地之气卷舒也。如春弦、夏洪、秋毛、冬石之类，则五运六气四时亦皆应之，而见于脉耳。若平人气象论，太陽脉至洪大而长，少陽脉至乍数乍疏，乍短乍长，陽明脉至浮大而短。《难经》引之以论三陰，三陽之脉者，以陰陽始生之浅深而言之也。</p>

<p>十二难曰∶经言五脏脉已绝于内，用针者反实其外，五脏脉已绝于外，用针者反实其内。内外之绝，何以别之？然，五脏脉已绝于内者，肾肝气已绝于内也，而医反补其心肺；五脏脉已绝于外者，其心肺脉已绝于外也，而医反补其肾肝。陽绝补陰，陰绝补陽，是谓实实虚虚，损不足而益有余。如此死者，医杀之耳。</p>

<p>《灵枢》云∶凡将用针，必先诊脉，视气之剧易，乃可以治也。又云∶所谓五脏之气，已绝于内者，脉口气内绝不至，反取其外之病处，与陽经之合，有留针以致陽气，陽气至则内重竭，重竭则死。其死也，无气以动，故静；所谓五脏之气，已绝于外者，脉口气外绝不至，反取其四末之输，有留针以致其陰气、陰气至则陽气反入，入则逆，逆则死矣。其死也，陰气有余，故躁。此《灵枢》以脉口内外言陰陽也。越人以心、肺、肾，肝内外别陰陽，其理亦由是也。</p>

<p>二十二难曰∶经言脉有是动，有所生病。一脉变为二病者，何也？然，经言是动者气也，所生病者血也，邪在气，气为是动；邪在血，血为所生病。气主 之，血主濡之，气留而不行者，为气先病也；血壅而不濡者，为血后病也。故先为是动，后所生也。</p>

<p>三十五难曰∶五脏各有所腑，皆相近，而心、肺独去大肠、小肠远者，何谓也？然，经言心荣肺卫，通行陽气、故居在上，大肠，小肠传陰气而下，故居在下，所以相去而远也。</p>

<p>四十难曰∶经言肝主色，心主臭，脾主味，肺主声，肾主液。鼻者肺之候，而反知香臭，耳者肾之候，而反闻声，其义何也？然，肺者，西方金也，金生于巳，巳者，南方火也，火者心，心主臭，故令鼻知香臭。肾者，北方水也。水生于申，申者，西方金，金者肺，肺主声，故令耳闻声。</p>

<p>四明陈氏曰∶臭者心所主，鼻者肺之窍，心之脉上肺，故令鼻能知香臭也。声者肺所主，耳者肾之窍，肾之脉上肺，故令耳能闻声也。愚按越人此说，盖以五行相生之义而言，且见其相因而为用也。</p>

<p>四十三难曰∶人不食饮，七日而死者，何也？然，人胃中当有留谷二斗，水一斗五升。</p>

<p>故平人日再至圊，一行二升半，日中五升，七日，五七三斗五升，而水谷尽矣。故平人不食饮七日而死者，水谷津液俱尽，即死矣。</p>

<p>水去则荣散，谷消则卫亡，荣散卫亡，神无所根据，故死。</p>

<p>四十六难曰∶老人卧而不寐，少壮寐而不寤者，何也？然，经言少壮者血气盛，肌肉滑，气道通，荣卫之行，不失于常，故昼日精，夜不寤也。老人血气衰，肌肉不滑，荣卫之道涩，故昼日不能精，夜不得寐也。</p>

<p>老卧不寐，少寐不寤，系乎荣卫血气之有余，不足也。</p>

<p>四十七难曰∶人面独能耐寒者，何也？然，人头者，诸陽之会也，诸陰脉皆至颈胸中而还，独诸陽脉皆上至头耳，故令面耐寒也。</p>

<p>四十九难曰∶有正经自病，有五邪所伤，何以别之？然，忧愁思虑则伤心；形寒饮冷则伤肺；恚怒气逆，上而不下，则伤肝；饮食劳倦则伤脾；久坐湿地，强力入水则伤肾。是正何谓五邪？然，有中风，有伤暑，有饮食劳倦，有伤寒，有中湿，此之谓五邪。</p>

<p>谢氏曰∶饮食劳倦，自是二事，饮食得者，饥饱失时，此外邪伤也。劳倦得者，劳形力而致倦怠，此正经自病也。</p>

<p>假令心病，何以知中风得之？然，其色当赤。何以言之？肝主色，自入为青，入心为赤，入脾为黄。入肺为白，入肾为黑。故知肝邪入心当赤色。其病身热胁下满痛，其脉浮大而弦何以知伤暑得之？然，当恶臭。何以言之？心主臭，自入为焦臭，入脾为香臭，入肝为臊臭，入肾为腐臭，入肺为腥臭。故知心病当恶臭。其病身热而烦，心痛，其脉浮大而散何以知饮食劳倦得之？然，当喜苦味也。虚为不欲食，实为饮食。何以言之？脾主味，入肝为酸，入心为苦，入肺为辛，入肾为咸，自入为甘，故知脾邪入心，为喜苦味也。其病身热而体重嗜卧，四肢不收，其脉浮大而缓。</p>

<p>何以知伤寒得之？然，当谵言妄语。何以言之？肺主声，入肝为呼，入心为言，入脾为歌，入肾为呻，自入为哭，故知肺邪入心，为谵言妄语也。其病身热，洒洒恶寒，甚则喘咳，其脉浮大而涩。</p>

<p>何以知中湿得之？然，当喜汗出不可止。何以言之？肾主湿，入肝为泣，入心为汗，入脾为涎，入肺为涕，自入为唾。故知肾邪入心，为汗出不可止也。其病身热而少腹痛，足胫寒而逆。其脉沉濡而大，此五邪之法也。</p>

<p>此篇越人盖言陰陽脏腑经络之偏虚偏实者也。由偏实也，故内邪得而生；由偏虚也，故外邪得而入。</p>

<p>五十难曰∶病有虚邪，有实邪，有微邪，有贼邪，有正邪，何以别之？然，从后来者为虚邪，从前来者为实邪，从所不胜来者为贼邪，从所胜来者为微邪，自病者为正邪。</p>

<p>（五行之道，生我者休，其气虚也，居吾之后而来为邪，故曰虚邪；我生者相，气方实也，居吾之前而来为邪，故曰实邪。正邪，则本经自病者也。）</p>

<p>何以言之？假令心病，中风得之为虚邪，伤暑得之为正邪，饮食劳倦得之为实邪，伤寒得之为微邪，中湿得之为贼邪。</p>

<p>五十一难曰∶病有欲得温者，有欲得寒者，有欲得见人者，有不欲得见人者，而各不同病在何脏腑也？然，病欲得寒而欲见人者，病在腑也；病欲得温而不欲见人者，病在脏也。</p>

<p>何以言之？腑者陽也，陽病欲得寒，又欲见人；脏者陰也，陰病欲得温，又欲闭户独处，恶闻人声，故以别知脏腑之病也。</p>

<p>五十二难曰∶腑脏发病，根本等否？然，不等也。其不等奈何？然，脏病者，止而不移，其病不离其处；腑病者，仿佛贲向，上下行流，居处无常。故以此知脏腑根本不同也。</p>

<p>五十五难曰∶病有积、有聚，何以别之？然，积者陰气也，聚者陽气也。故陰沉而伏，浮而动。气之所积，名曰积，气之所聚，名曰聚。故积者五脏所生，聚者六腑所成也。积者陰气也，其始发有常处，其痛不离其部，上下有所终始，左右有所穷处；聚者陽气也，其始发无根本，上下无所留止，其痛无常处，谓之聚。故以是别知积聚也。</p>

<p>五十六难曰∶五脏之积，各有名乎？以何月，何日得之？然，肝之积名曰肥气（盛也）。在左胁下，如覆杯，有头足。久不愈，令人发咳逆 疟，连岁不已。以季夏戊巳日得之。何以言之？肺病传于肝，肝当传脾，脾季夏适王，王不受邪，肝复欲还肺，肺不肯受，故留结为积。故知肥气以季夏戊巳日得之。</p>

<p>心之积名曰伏梁（伏而不动，如梁木然）。起脐上，大如臂，上至心下。久不愈，令人病烦心。以秋庚辛日得之。何以言之？肾病传心，心当传肺，肺以秋适王，王不受邪，心复欲还肾，肾不肯受，故留结为积。故知伏梁以秋庚辛日得之。</p>

<p>脾之积名曰痞气（痞塞不通）。在胃脘，复大如盘。久不愈，令人四肢不收，发黄胆，饮食不为肌肤。以冬壬癸日得之。何以言之？肝病传脾，脾当传肾，肾以冬适王，王不受邪，脾复欲还肝，肝不肯受，故留结为积。故知痞气以冬壬癸日得之。</p>

<p>肺之积名曰息贲（或息或贲）。在右胁下，覆大如杯，久不已，令人洒淅寒热而咳，发肺痈。以春甲乙日得之。何以言之？心病传肺，肺当传肝，肝以春适王，王不受邪，肺复欲还心，心不肯受，故留结为积。故知息贲以春甲乙日得之。</p>

<p>肾之积名曰贲豚（若豚之贲，不常定也。豚性躁，故名之）。发于少腹，上至心下，若豚状，肾当传心，心以夏适王，王不受邪，肾复欲还脾，脾不肯受，故留结为积。故知贲豚以夏丙丁日得之。此五积之要法也。</p>

<p>五十九难曰∶狂癫之病，何以别之？然，狂疾之始发，少卧而不饥，自高贤也，自辨智也，自倨贵也，妄笑好歌乐，妄行不休是也。癫疾始发，意不乐，僵仆直视，其脉三部陰陽俱盛是也。</p>

<p>六十难曰∶头、心之病，有厥痛，有真痛，何谓也？然，手三陽之脉受风寒，伏留而不去者，则名厥头痛；入连在脑者，名真头痛。其五脏气（邪气），相干，名厥心痛；其痛甚，但在心，手足青者，即名真心痛。其真头、心痛者，旦发夕死，夕发旦死。</p>

<p>六十一难曰∶经言望而知之谓之神，闻而知之谓之圣，问而知之谓之工，切脉而知之谓之巧，何谓也？然，望而知之者，望见其五色以知其病。</p>

<p>《素问》五脏生成篇云∶色见青如草滋，黄如枳实，黑如 ，赤如 血，白如枯骨者，皆死；青如翠羽，赤如鸡冠，黄如蟹腹，白如豕膏，黑如乌翎者，皆生。《灵枢》云∶青黑为痛，黄赤为热，白为寒。又云∶赤色出于两颧，大如拇指者，病虽小愈，必卒死；黑色出于庭（颜色），大如拇指，必不病而卒。又云∶诊血脉者，多赤多热，多青多痛，多黑为久痹，多黑、多赤、多青、皆见者，为寒热身痛，面色微黄，齿垢黄，爪甲上黄，黄胆也。</p>

<p>又如验产妇，面赤舌青，母活子死，面青舌赤沫出，母死子活，唇口俱青，子母俱死之类也闻而知之者，闻其五音以别其病。</p>

<p>四明陈氏曰∶五脏有声，而声有音，肝声呼，音应角，调而直，音声相应则无病，角乱则病在肝；心声笑，音应征，和而长，音声相应则无病，征乱则病在心，脾声歌，音应宫，大而和，音声相应则无病，宫乱则病在脾；肺声哭，音应商，轻而劲，音声相应则无病，商乱则病在肺；肾声呻，音应羽，沉而深，音声相应则无病，羽乱则病在肾。</p>

<p>问而知之者，问其所欲五味，以知其病所起所在也。</p>

<p>《灵枢》云∶五味入口，各有所走，各有所病。酸走筋，多食之，令人癃；咸走血，多食之，令人渴；辛走气，多食之，令人洞心。辛与气俱行，故辛入心而与汗俱出；苦走骨，多食之，令人变呕；甘走肉，多食之，令人 心（ 音闷）。推此，则知问其所欲五味，以知其病之所起所在也。</p>

<p>袁氏曰∶「问其所欲五味中偏嗜偏多食之物，则知脏气有偏胜偏绝之候也」。</p>

<p>切脉而知之者，诊其寸口，视其虚实，以知其病，病在何脏腑也。</p>

<p>诊寸口，即第一难之义。</p>

<p>王氏脉法赞曰∶脉有三部，尺、寸及关，荣卫流行，不失衡铨，肾沉、心洪、肺浮、肝弦、此自常经，不失铢钱，出入升降，漏刻周旋，水下二刻，脉一周身，旋复寸口，虚实见焉。</p>

<p>经言以外知之曰圣，以内知之曰神，此之谓也。</p>

<p>以外知之望闻，以内知之问切也。神，微妙也。圣，通明也。</p>


<p class='red'>【出处】：</p>
<p>中医药文献博览-针灸推拿-针灸大成-卷一</p> </div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119870.html' class='pagedaohang'>【下一篇】<i>：</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>