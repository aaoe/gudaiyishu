<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷十</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119863.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="articleContent" id="articleContent"> <p class='red'>【保婴神术】</p>

<p>（《按摩经》）</p>

<p>穴法不详注，针卷考之甚详。</p>

<p>夫小儿之疾，并无七情所干，不在肝经，则在脾经；不在脾经，则在肝经，其疾多在肝、脾两脏，此要诀也。急惊风属肝木，风邪有余之症，治宜清凉苦寒、泻气化痰。其候或闻木声而惊；或遇禽兽驴马之吼，以致面青口噤；或声嘶啼哭而厥。发过则容色如常，良久复作，其身热面赤，因引口鼻中气热，大便赤黄色，惺惺不睡。盖热甚则生痰，痰盛则生风，偶因惊而发耳。内服镇惊清痰之剂，外用掐揉按穴之法，无有不愈之理。至于慢惊，属脾土中气不足之症，治宜中和，用甘温补中之剂。其候多因饮食不节，损伤脾胃，以泻泄日久，中气太虚，而致发搐，发则无休止，其身冷面黄，不渴，口鼻中气寒，大小便青白，昏睡露睛，目上视，手足螈 ，筋脉拘挛。盖脾虚则生风，风盛则筋急，俗名天吊风者，即此候也。宜补中为主，仍以掐揉按穴之法，细心运用，可保十全矣。又有吐泻未成慢惊者，急用健脾养胃之剂，外以手法按掐对症经穴，脉络调和，庶不致变慢惊风也。如有他症，穴法详开于后，临期选择焉。</p>


<p class='red'>【手法歌】</p>

<p>心经有热作痰迷，天河水过作洪池，肝经有病儿多闷，推展脾土病即除。脾经有病食不进，推展脾土效必应，肺经受风咳嗽多，即在肺经久按摩。肾经有病小便涩，推展肾水即救得，小肠有病气来攻，板门横门推可通。用心记此精宁穴，看来危症快如风。</p>

<p>胆经有病口作苦，好将妙法推脾土，大肠有病泄泻多，脾土大肠久搓摩。膀胱有病作淋，肾水八卦运天河，胃经有病呕逆多，脾土肺经推即和。三焦有病寒热魔，天河过水莫蹉跎。命门有病元气亏，脾上大肠八卦推，仙师授我真口诀，愿把婴儿寿命培。</p>

<p>五脏六腑受病源，须凭手法推即痊，俱有下数不可乱，肺经病掐肺经边。心经病掐天河水，泻掐大肠脾土全，呕掐肺经推三关，目昏须掐肾水添。再有横纹数十次，天河兼之功必完，头痛推取三关穴，再掐横纹天河连。又将天心揉数次，其功效在片时间，齿痛须揉肾水穴，颊车推之自然安。</p>

<p>鼻塞伤风天心穴，总筋脾土推七百，耳聋多因肾水亏，掐取肾水天河穴。</p>

<p>陽池兼行九百功，后掐耳珠旁下侧。咳嗽频频受风寒，先要汗出沾手边，次掐肺经横纹内，干位须要运周环。心经有热运天河，六腑有热推本科，饮食不进推脾土，小水短少掐肾多。</p>

<p>大肠作泻运多移，大肠脾土病即除，次取天门入虎口，揉脐龟尾七百奇。肚痛多因寒气攻，多推三关运横纹，脐中可揉数十下，天门虎口法皆同。一去火眼推三关，一百二十数相连，六腑退之四百下，再推肾水四百完，兼取天河五百遍，终补脾土一百全。口传笔记推摩诀，付与人间用意参。</p>


<p class='red'>【观形察色法】</p>

<p>凡看小儿病，先观形色，切脉次之。盖面部气色，总见五位色青者，惊积不散，欲发风候；五位色红者，痰积壅盛，惊悸不宁；五位色黄者，食积 伤，疳候痞癖；五位色白者，肺气不实，滑泄吐利；五位色黑者，脏腑欲绝，为疾危。面青眼青肝之病，面赤心之病，面黄脾之病，面白肺之病，面黑肾之病。先别五脏，各有所主，次探表里虚实病之由。肝病主风，实则目直大叫，项急烦闷；虚则切牙呵欠，气热则外生，气温则内生。心病主惊，实则叫哭，发热饮水而搐，手足动摇；虚则困卧，惊悸不安。脾病主困，实则困睡，身热不思乳食；虚则吐泻生风。肺病主喘，实则喘乱喘促，有饮水者，不饮水者；虚则哽气长，出气短，喘息。肾病主虚无实，目无精光，畏明，体骨重，痘疹黑陷。以上之症，更当别其虚实症候，假如肺病，又见肝症，切牙多呵欠者易治，肝虚不能胜肺故也。若目直大叫哭，项急烦闷难治。盖肺久病则虚冷，肝强实而胜肺也。视病之虚实，虚则补其母，实则泻其子也</p>


<p class='red'>【观形察色法&middot;论色歌】</p>

<p>眼内赤者心实热，淡红色者虚之说，青者肝热浅淡虚，黄者脾热无他说，白面混者肺热侵，目无精光肾虚诀。</p>

<p>儿子人中青，多因果子生，色若人中紫，果食积为痞。人中现黄色，宿乳蓄胃成。龙角青筋起，皆因四足惊。若然虎角黑，水扑是其形。赤色印堂上，其惊必是人。眉间赤黑紫，急救莫沉吟。红赤眉毛下，分明死不生。</p>


<p class='red'>【观形察色法&middot;认筋法歌】</p>

<p>囟门八字甚非常，筋透三关命必亡，初关乍入或进退，次部相侵亦何妨。</p>

<p>赤筋只是因膈食，筋青端被水风伤，筋连大指是陰症，筋若生花定不祥（此有祸祟之筋）。</p>

<p>筋带悬针主吐泻，筋纹关外命难当，四肢痰染腹膨胀，吐乳却因乳食伤。鱼口鸦声并气急，犬吠人 自惊张，诸风惊症宜推早，如若延迟命必亡，神仙留下真奇法，后学能通第一强。</p>

<p>凡看鼻梁上筋，直插天心一世惊。</p>

<p>初生时，一关有白，谨防三朝。二关有白，谨防五日之内。三关有白，谨防一年之外。</p>

<p>凡筋在坎上者即死，坎下者三年。又有四季本色之筋，虽有无害。</p>

<p>青者是风，白者是水，红者是热，赤者乳食所伤。</p>

<p>凡慢惊将危，不能言，先灸三陰交，二泥丸，三颊车，四少商，五少海穴，看病势大小，或三壮、五壮、一壮、至七七壮、辨男女右左，十有十活。如急惊、天吊惊，掐手上青筋，脐上下，掐两耳，又掐总心穴。</p>

<p>内吊惊，掐天心穴。</p>

<p>慢惊不省人事，亦掐总心穴。</p>

<p>急惊如死，掐两手筋。</p>

<p>眼闭，瞳子 泻。</p>

<p>牙关紧，颊车泻。</p>

<p>口眼俱闭，迎香泻。</p>

<p>以上数法，乃以手代针之神术也。亦分补泻。</p>


<p class='red'>【面部五位歌】</p>

<p>面上之症额为心，鼻为脾土是其真，左腮为肝右为肺，承浆属肾居下唇。</p>


<p class='red'>【命门部位歌】</p>

<p>中庭与天庭，司空及印堂，额角方广处，有病定存亡。青黑惊风恶，体和润泽光，不可陷兼损，唇黑最难当。青甚须忧急，昏暗亦堪伤，此是命门地，医师妙较量。</p>

<p>面眼青肝病，赤心，黄脾，白肺，黑肾病也。</p>


<p class='red'>【陽掌图各穴手法仙诀】</p>

<p>一、掐心经，二掐劳宫，推上三关，发热出汗用之。如汗不来，再将二扇门揉之，掐之，手心微汗出，乃止。</p>

<p>一、掐脾土，曲指左转为补，直推之为泻，饮食不进，人瘦弱，肚起青筋，面黄，四肢一、掐大肠，倒推入虎口，止水泻痢疾，肚膨胀用之。红痢补肾水，白多推三关。</p>

<p>一、掐肺经，二掐离宫起至干宫止，当中轻，两头重，咳嗽化痰，昏迷呕吐用之。</p>

<p>一、掐肾经，二掐小横纹，退六腑，治大便不通，小便赤色涩滞，肚作膨胀，气急，人事昏迷，粪黄者，退凉用之。</p>

<p>一、推四横纹，和上下之气血，人事瘦弱，奶乳不思，手足常掣，头偏左右，肠胃湿热，眼目翻白者用之。</p>

<p>一、掐总筋，过天河水，能清心经，口内生疮，遍身潮热，夜间啼哭，四肢常掣，去三焦六腑五心潮热病。</p>

<p>一、运水入土，因水盛土枯，五谷不化用之。运土入水，脾土太旺，水火不能即济用之。如儿眼红能食，则是火燥土也。宜运水入土，土润而火自克矣。若口干，眼翻白，小便赤涩，则是土盛水枯，运土入水，以使之平也。</p>

<p>一、掐小天心，天吊惊风，眼翻白偏左右，及肾水不通，用之。</p>

<p>一、分陰陽，止泄泻痢疾，遍身寒热往来，肚膨呕逆用之。</p>

<p>一、运八卦，除胸肚膨闷，呕逆气吼噫，饮食不进用之。</p>

<p>一、运五经，动五脏之气，肚胀，上下气血不和，四肢掣，寒热往来，去风除腹响。</p>

<p>一、揉板门，除气促气攻，气吼气痛，呕胀用之。</p>

<p>一、揉劳宫，动心中之火热，发汗用之，不可轻动。</p>

<p>一、推横门向板门，止呕吐；板门推向横门，止泻。如喉中响，大指掐之。</p>

<p>一、总位者，诸经之祖，诸症掐效。嗽甚，掐中指一节。痰多，掐手背一节。手指甲筋之余，掐内止吐，掐外止泻。</p>


<p class='red'>【陰掌图各穴手法仙诀】</p>

<p>［自掌至天河穴为上，自天河穴至指头为下。］一、掐两扇门，发脏腑之汗，两手掐揉，平中指为界，壮热汗多者，揉之即止。又治急惊，口眼歪斜，左向右重，右向左重。</p>

<p>一、掐二人上马，能补肾，清神顺气，苏醒沉 ，性温和。</p>

<p>一、掐外劳宫，和脏腑之热气，遍身潮热，肚起青筋揉之效。</p>

<p>一、掐一窝风，治肚疼，唇白眼白一哭一死者，除风去热。</p>

<p>一、掐五指节，伤风被水吓，四肢常掣，面带青色用之。</p>

<p>一、掐精宁穴，气吼痰喘，干呕痞积用之。</p>

<p>一、掐威灵穴，治急惊暴死。掐此处有声可治，无声难治。</p>

<p>一、掐陽池，止头痛，清补肾水，大小便闭塞，或赤黄，眼翻白，又能发汗。</p>

<p>一、推外关，间使穴，能止转筋吐泻。外八卦，通一身之气血，开脏腑之秘结，穴络平和而荡荡也。</p>


<p class='red'>【小儿】</p>

<p>（针用毫针，艾炷如小麦，或雀粪大）</p>

<p>《宝鉴》曰∶急慢惊风，灸前项。若不愈，灸攒竹，人中各三壮。</p>

<p>或谓急惊属肝，慢惊属脾，《宝鉴》不分。灸前顶，攒竹二穴，俱太陽、督脉，未详其小儿慢惊风，灸尺泽各七壮。初生小儿，脐风撮口，灸然谷三壮，或针三分，不见血，立效。小儿癫痫、 瘕、脊强互相引，灸长强三十壮。小儿癫痫惊风，目眩，灸神庭一穴七壮。小儿风痫，先屈手指如数物，乃发也，灸鼻柱直发际宛宛中三壮。小儿惊痫，先惊怖啼叫乃发，灸后顶上旋毛中三壮，两耳后青丝脉。小儿癖气久不消，灸章门各七壮，脐后脊中灸二七壮。小儿胁下满，泻痢体重，四肢不收， 癖积聚，腹痛不嗜食， 疟寒热，又治腹胀引背，食饮多，渐渐黄瘦，灸十一椎下两旁，相去各一寸五分，七壮。小儿黄胆，灸三壮。小儿疳瘦脱肛，体瘦渴饮，形容瘦瘁，诸方不瘥，灸尾闾骨上三寸陷中三壮，兼三伏内，用杨汤水浴之，正午时灸。自灸之后，用帛子拭，见有疳虫随汗出，此法神效。小儿身羸瘦，贲豚腹胀，四肢懈惰，肩背不举，灸章门。小儿吐乳汁，灸中庭一壮。小儿脱肛泻血，秋深不效，灸龟尾一壮。脱肛，灸脐中三壮；《千金》云∶随年壮。脱肛久不瘥及风痫中风，角弓反张，多哭，语言不择，发无时节，甚则吐涎沫，灸百会七壮。</p>


<p class='red'>【小儿&middot;戒逆针灸】</p>

<p>（无病而先针灸曰逆）</p>

<p>小儿新生，无病不可逆针灸之，如逆针灸，则忍痛动其五脏，因善成痫。河洛关中，土地多寒，儿喜成 ，其生儿三日，多逆灸以防之。吴蜀地温，无此疾也。古方既传之，今人不分南北灸之，多害小儿也。所以田舍小儿，任其自然，得无横夭也。</p>


<p class='red'>【初生调护】</p>

<p>［怀娠］怀娠之后，必须饮食有常，起居自若，使神全气和，则胎常安，生子必伟。最忌食热毒等物，庶生儿免有脐突疮痈。</p>

<p>［初诞］婴儿在胎，必借胎液以滋养之。初离母体，口有液毒，啼声未出，急用软绵裹大人指，拭儿口中恶汁，得免痘疮之患。或有时气侵染，只出肤疮，易为调理。</p>

<p>［回气］（俗谓草迷）</p>

<p>初生气欲绝，不能啼者，必是难产。或冒寒所致，急以绵絮包裹抱怀中，未可断脐，且将胞衣置炭火炉中烧之，仍作大纸捻，蘸清油点着于脐带上，往来遍燎之。盖脐带得火气，由脐入腹，更以热醋汤洗脐带，须臾气回，啼声如常，方可浴洗毕，断脐带。</p>

<p>［便结］小儿初生，大小便不通，腹胀欲绝者，急令大人以温水漱了口，吸咂儿前后心，并脐下手足心，共七处，每处咂三五次，每次要漱口，以红赤为度，须臾自通。</p>

<p>［浴儿］浴儿用猪胆一枚，投汤中，免生疮疥。浴时看汤冷热，无令儿惊而成疾也。</p>

<p>［断脐］断脐不可用刀剪，须隔单衣咬断，后将暖气呵七遍，缠结所留脐带，令至儿足附上，当留六寸，长则伤肌，短则中寒，令儿肚中不调，或成内吊。若先断后浴，恐水入脐中，令儿腹痛。断讫，连脐带中多有虫者，宜急剔去，不然，虫自入腹成疾。断脐之后，宜用热艾浓裹，包用白绵。若浴儿将水入脐中，或尿在裙包之内，湿气伤脐；或解脱裙包，为风冷邪气所侵，皆令儿脐肿，多啼不乳，即成脐风。</p>

<p>［脐风］儿初生六七日，患脐风，百无一活。用青绢包大人指，蘸温水于儿上下牙根上，将如粟米大红泡子，拭破即愈。</p>

<p>［剃头］小儿月满剃头，须就温暖避风处。剃后以杏仁三枚，去皮尖研碎，入薄荷三叶同研，却入生麻油三四滴，腻粉拌和头上拭，以避风伤，免生疮疥热毒。</p>

<p>［护养］小儿脾胃嫩弱，父母或以口物饲之，不能克化，必致成疾。小儿于天气和暖，宜抱出日中嬉戏，频见风日，则血凝、气刚、肉坚，可耐风寒，不致疾病。</p>

<p>抱小儿勿泣，恐泪入儿眼，令眼枯。</p>

<p>小儿夜啼，用灯心烧灰，涂乳上与吃，即止。</p>

<p>小儿腹胀，用韭菜根捣汁和猪脂煎服。</p>

<p>小儿头疮，用生芝麻口中嚼烂，涂之，切忌不可搽药。</p>

<p>小儿患秋痢，与枣食之良，或与柿饼子食。</p>

<p>小儿宜以菊花为枕，则清头目。</p>

<p>小儿入夏，令缝囊盛杏仁七个去皮尖，佩之，闻雷声不俱。</p>

<p>小儿一期之内，衣服宜以故帛、故绵为之。用新太暖，令肌内缓弱，蒸热成病。不可裹足复顶，致陽气不出，多发热。</p>

<p>小儿不宜食肉太早，伤及脾胃，免致虫积、疳积，鸡肉能生蛔虫，宜忌之，非三岁以上忍三分寒，吃七分饱，多揉肚，少洗澡。</p>

<p>小儿不可令就瓢及瓶饮水，语言多讷。</p>

<p>小儿勿</p>


<p class='red'>【面色图歌】</p>

<p>［额印堂、山根］额红大热燥，青色有肝风，印堂青色见，人惊火则红，山根青隐隐，惊遭是两重，若还斯处赤，泻燥定相攻。</p>

<p>［年寿］年上微黄为正色，若平更陷夭难禁，急因痢疾黑危候，霍乱吐泻黄色深。</p>

<p>［鼻准、人中］鼻准微黄赤白平，深黄燥黑死难生，人中短缩吐因痢，唇反黑候蛔必倾。</p>

<p>［正口］正口常红号曰平，燥干脾热积黄生，白主失血黑绕口，青黑惊风尽死形。</p>

<p>［承浆、两眉］承浆青色食时惊，黄多吐逆痢红形，烦躁夜啼青色吉，久病眉红死症真。</p>

<p>［两眼］白睛赤色有肝风，若是黄时有积攻，或见黑睛黄色现，伤寒病症此其踪。</p>

<p>［风池、气池、两颐］风气二池黄吐逆，躁烦啼叫色鲜红，更有两颐胚样赤，肺家客热此非空。</p>

<p>［两太陽］太陽青色惊方始，红色赤淋萌孽起，要知死症是何如，青色从兹生入耳。</p>

<p>［两脸］两脸黄为痰实咽，青色客忤红风热，伤寒赤色红主淋，二色请详分两颊。</p>

<p>［两颐金匮、风门］吐虫青色滞颐黄，一色颐间两自详，风门黑疝青惊水，纹青金匮主惊狂。</p>

<p>［辨小儿五色受病症］面黄青者，痛也。色红者，热也。色黄者，脾气弱也。色白者，寒也。色黑者，肾气败哭者，病在肝也。汗者主心，笑者主脾而多痰；啼者主肺有风，睡者主肾有亏。</p>


<p class='red'>【察色验病生死诀】</p>

<p>面上紫，心气绝，五日死。面赤目陷，肝气绝，三日死。面黄，四肢重，脾气绝，九日死。面白，鼻入奇论，肺气绝，三日死。胸如黄熟豆，骨气绝，一日死。面黑耳黄，呻吟，肾气绝，四日死。口张唇青，毛枯，肺绝，五日死。大凡病儿足跗肿，身重，大小便不禁，目无转睛，皆死。若病将愈者，面黄目黄，有生意。</p>

<p>痢疾眉头皱，惊风面颊红，渴来唇带赤，吐泻面浮黄。</p>

<p>热甚眼朦胧，青色是惊风，白色是泄泻，伤寒色紫红。</p>

<p>［汤氏歌］山根若见脉横青，此病明知两度惊，赤黑因疲时吐泻，色红啼夜不曾停。</p>

<p>青脉生于左太陽，须惊一度见推详，赤是伤寒微燥热，黑青知是乳多伤。</p>

<p>右边赤脉不须多，有则频惊怎奈何？红赤为风抽眼目，黑沉三日见阎罗。</p>

<p>指甲青兼黑暗多，唇青恶逆病将瘥，忽将鸦声心气急，此病端的命难过。</p>

<p>蛔虫退场门有三般，口鼻中来大不堪，如或白虫兼黑色，此病端的命难延。</p>

<p>四肢疮痛不为祥，下气冲心兼滑肠，气喘汗流身不热，手拿胸膈定遭殃。</p>


<p class='red'>【内八段锦】</p>

<p>红净为安不用惊，若逢红黑便难宁，更加红乱青尤甚，取下风痰病立轻。</p>

<p>赤色微轻是外惊，若如米粒势难轻，红散多因乘怒乱，更加搐搦实难平。</p>

<p>小儿初诞月腹病，两眉颦号作盘肠，泣时啼哭又呻吟，急宜施法行功作。</p>

<p>小儿初诞日，肌体瘦 羸，秃发毛稀少，元因是鬼胎。</p>


<p class='red'>【外八段锦】</p>

<p>先望孩儿眼色青，次看背上冷如冰，陽男搐左无防事，搐右令人甚可惊。</p>

<p>女搐右边犹可治，若逢搐左疾非轻，歪邪口眼终无害，纵有仙丹也莫平。</p>

<p>囟门肿起定为风，此候应知是必凶，忽陷成坑如盏足，未过七日命须终。</p>

<p>鼻门青燥渴难禁，面黑唇青命莫存，肚大青筋俱恶候，更兼腹肚有青纹。</p>

<p>忽见眉间紫带青，看来立便见风生，青红碎杂风将起，必见疳 膈气形。</p>

<p>乱纹交错紫兼青，急急求医免命倾，盛紫再加身体热，须知脏腑恶风生。</p>

<p>紫少红多六畜惊，紫红相等即疳成，紫黑有红如米粒，伤风夹食症堪评。</p>

<p>紫散风传脾脏间，紫青口渴是风痫，紫隐深沉难疗治，风痰祛散命须还。</p>

<p>黑轻可治死还生，红赤浮寒痰积停，赤青皮受风邪症，青黑脾风作慢惊。</p>

<p>红赤连兮风热轻，必然乳母不相应，两手忽然无脉见，定知冲恶犯神灵。</p>


<p class='red'>【入门歌】</p>

<p>五指梢头冷，惊来不可安，若逢中指热，必定见伤寒。中指独自冷，麻痘症相传，女右男分左，分明仔细看。</p>

<p>儿心热跳是着唬，热而不跳伤风说，凉而翻眼是水惊，此是入门探候诀。</p>


<p class='red'>【三关】</p>

<p>［风关易治，气关难治，命关死候。］</p>

<p>［左手应心肝，右手应脾肺，男主左女主右］三关者，手食指三节也。初节为风关，寅位；二节为气关，卯位；三节为命关，辰位。</p>

<p>夫小儿初生，五脏血气未定，呼吸至数太过，必辨虎口色脉，方可察病之的要，男以左手验之，女以右手验之。盖取左手属陽，男以陽为主；右手属陰，女以陰为主。然男女一身，均具此陰陽，左右两手，亦须参看，左手之纹应心、肝，右手之纹应脾、肺，于此消息，又得变通之意。</p>

<p>初交病纹出虎口，或在初关，多是红色，传至中关，色赤而紫，看病又传过其色紫青，病热深重；其色青黑，青而纹乱者，病势益重，若见纯黑，危恶不治。凡在初关易治，过中关难治，直透三关不治。古人所谓，初得风关病犹可，传入气命定难陈，是也。</p>

<p>色红者风热轻，亦者风热盛，紫者惊热，青者惊积。青赤相半，惊积风热俱有，主急惊风。青而淡紫，伸缩来去，主慢惊风。紫丝青丝或黑丝，隐隐相杂，似出不出，主慢惊风。</p>

<p>若四足惊，三关必青。水惊，三关必黑。人惊，三关必赤。雷惊必黄。或青或红，有纹如线，一直者，是乳食伤脾及发热惊。左右一样者，是惊与积齐发。有三叉或散，是肺生风痰。</p>

<p>或似 声，有青，是伤寒及嗽。如红火是泻，有黑相兼，加渴不虚，虎口脉纹乱，乃气不和也。盖脉纹见有五色，黄、红、紫、青、黑、黄红有色无形，即安宁脉也。有形即病脉，由其病盛，色脉加变，黄盛作红，红盛作紫，紫盛作青，青盛作黑，至纯黑则难治，又当辨其形如∶流珠──。 只一点红色。主膈热，三焦不和，饮食所伤，欲吐泻，肠鸣自利，烦躁啼哭。宜消食，补脾胃。</p>

<p>环珠──○ 较流珠差大。主脾虚停食，胸腹胀满，烦渴发热。宜健脾胃，消食调气。</p>

<p>长珠── 一头大，一头尖。主脾伤饮食，积滞腹痛，寒热不食。宜消食健胃。</p>

<p>来蛇── 下头粗大。主脾胃湿热，中脘不利，干呕不食，是疳邪内作。宜克食，健补脾胃。</p>

<p>去蛇── 上头粗大。主脾虚冷积，吐泻烦渴，气短神困，多睡不食。宜健脾胃，消积，先止吐泻。</p>

<p>弓反里弯向中指──HT 主感寒热邪气，头目皆重，心神惊悸，倦怠，四肢稍冷，小便赤色，咳嗽吐逆。宜发汗逐惊，退心火，推脾摩肺。</p>

<p>弓反外弯向大指──HT 主痰热，心神恍惚作热，夹惊夹食，风痫。凡纹向内者吉，向外者凶。</p>

<p>槍形──| 主风热，发痰作搐。</p>

<p>针形──│ 主心肝热极生风，惊悸顿闷，困倦不食，痰盛发搐。又曰∶悬针，主泻鱼骨形── 主惊痰发热，甚则痰盛发搐，或不食，乃肝盛克脾，宜逐惊。或吐痰下痰，再补脾制脾。</p>

<p>鱼刺── 初关主惊，气关主疳，命关主虚，难治。</p>

<p>水字形─ 主惊风食积，烦躁顿闷少食，夜啼，痰盛，口噤搐搦，此脾虚积滞，木克土也。又曰∶水字，肺疾也，谓惊风入肺也。</p>

<p>乙字──HT 初关主肝惊，二关主急惊，三关主慢惊脾风。</p>

<p>曲虫── 肝病甚也。</p>

<p>如环──肾有毒也。</p>

<p>曲向里──HT 主气疳。</p>

<p>曲向外──HT 主风疳。</p>

<p>斜向右──＼ 主伤寒。</p>

<p>斜向左──/ 主伤风。</p>

<p>勾脉── 主伤寒。</p>

<p>长虫── 主伤冷。</p>

<p>虬文── 心虫动也。</p>

<p>透关射指──HT 向里为射指。主惊风，痰热聚于胸膈，乃脾肺损伤，痰邪乘聚。宜清脾肺，化痰涎。</p>

<p>透关射甲──HT 向外为射甲。主惊风恶症，受惊传于经络。风热发生，十死一青白紫筋，上无名指三关难治，上中指三关易治。</p>


<p class='red'>【三关&middot;要诀】</p>

<p>三关出汗行经络，发汗行气此为先，倒推大肠到虎口，止泻止痢断根源。脾土曲补直为推，饮食不进此为魁，疟痢疲羸并水泻，心胸痞痛也能祛。掐肺一节与离经，推离 干中间轻，冒风咳嗽并吐逆，此经神效抵千金。肾水一纹是后溪，推下为补上清之，小便秘涩清之妙，肾虚便补为经奇。六筋专治脾肺热，遍身湿热大便结，人事昏沉总可推，去病浑如汤泼雪。总筋天河水除热，口中热气并拉舌，心经积热火眼攻，推之方知真妙诀，四横纹和上下气，吼气腹疼皆可止。五经纹动脏腑气，八卦开胸化痰最，陰陽能除寒与热，二便不通并水泻。人事昏沉痢疾攻，救人要诀须当竭，天门虎口揉斗肘，生血顺气皆妙手。一掐五指爪节时，有风被吓宜须究，小天心能生肾水，肾水虚少须用意。板门专治气促攻，扇门发热汗宣通，一窝风能除肚痛，陽池专一止头疼，精宁穴能治气吼，小肠诸病快如风。</p>


<p class='red'>【三关&middot;手诀】</p>

<p>三关 凡做此法，先掐心经，点劳宫，男推上三关，退寒加暖，属热；女反此，退下六腑 凡做此法，先掐心经，点劳宫。男退下六腑，退热加凉，属凉；女反此，推上为</p>

<p>［手法治病诀］水底捞月最为良，止热清心此是强，飞经走气能通气，赤凤摇头助气长。黄蜂出洞最为热，陰症白痢并水泻，发汗不出后用之，顿教孔窍皆通泄。</p>

<p>按弦走搓摩，动气化痰多，二龙戏珠法，温和可用他。凤凰单展翅，虚浮热能除，猿猴摘果势，化痰能动气。</p>

<p>［黄蜂出洞］∶大热。做法∶先掐心经，次掐劳宫，先开三关，后以左右二大指从陰陽处起，一撮一上，至关中离坎上掐穴。发汗用之。</p>

<p>［水底捞月］∶大寒。做法∶先清天河水，后五指皆跪，中指向前跪，四指随后，右运劳宫，以凉气呵之，退热可用。若先取天河水至劳宫，左运呵暖气，主发汗，亦属热。</p>

<p>［凤单展翅］∶温热。用右手大指掐总筋，四指翻在大指下，大指又起又翻，如此做至关中，五指取穴掐之。</p>

<p>［打马过河］∶温凉。右运劳宫毕，屈指向上，弹内关、陽池、间使，天河边，生凉退</p>

<p>［飞经走气］∶先运五经，后五指开张一滚，做关中用手打拍，乃运气行气也，治气可用。又以一手推心经，至横纹住，以一手揉气关，通窍也。</p>

<p>［按弦搓摩］∶先运八卦，后用指搓病患手，关上一搓，关中一搓，关下一搓，拿病患手，轻轻慢慢而摇，化痰可用。</p>

<p>［天门入虎口］∶用右手大指掐儿虎口，中指掐住天门，食指掐住总位，以左手五指聚住揉斗肘，轻轻慢慢而摇，生气顺气也。又法∶自干宫经坎艮入虎口按之，清脾。</p>

<p>［猿猴摘果］∶以两手摄儿螺蛳上皮，摘之，消食可用。</p>

<p>［赤凤摇头］∶以两手捉儿头而摇之，其处在耳前少上，治惊也。</p>

<p>［二龙戏珠］∶以两手摄儿两耳叶戏之，治惊。眼向左吊则右重，右吊则左重；如初受惊，眼不吊，两边轻重如一，如眼上则下重，下则上重。</p>

<p>［丹凤摇尾］∶以一手掐劳宫，以一手掐心经，摇之。治惊。</p>

<p>［黄蜂入洞］∶屈儿小指，揉儿劳宫，去风寒也。</p>

<p>［凤凰鼓翅］∶掐精宁、威灵二穴，前后摇摆之，治黄肿也。</p>

<p>［孤雁游飞］∶以大指自脾土外边推去，经三关、六腑、天门、劳宫边，还止脾土，亦治黄肿也。</p>

<p>［运水入土］∶以一手从肾经推去，经兑、干、坎、艮至脾土按之，脾土太旺，水火不能既济，用之，盖治脾土虚弱。</p>

<p>［运土入水］∶照前法反回是也。肾水频数无统用之。又治小便赤涩。</p>

<p>［老汉扳缯］∶以一指掐大指根骨，一手掐脾经摇之，治痞块也。</p>

<p>［斗肘走气］∶以一手托儿斗肘运转，男左女右，一手捉儿手摇动，治痞。</p>

<p>［运劳宫］∶屈中指运儿劳宫也。右运凉，左运汗。</p>

<p>［运八卦］∶以大指运之，男左女右，开胸化痰。</p>

<p>［运五经］∶以大指往来搓五经纹，能动脏腑之气。</p>

<p>［推四横］∶以大指往来推四横纹，能和上下之气，气喘腹痛可用。</p>

<p>［分陰陽］∶屈儿拳于手背上，四指节从中往两下分之，分利气血。</p>

<p>［和陰陽］∶从两下合之，理气血用之。</p>

<p>［天河水］∶推者，自下而上也。按住间使，退天河水也。</p>

<p>［掐后溪］∶推上为清，推下为补，小便赤涩宜清，肾经虚弱宜补。</p>

<p>［掐龟尾］∶掐龟尾并揉脐，治儿水泻，乌痧，膨胀，脐风，月家盘肠等惊。</p>

<p>［揉脐法］∶掐斗肘毕，又以左大指按儿脐下丹田不动，以右大指周遭搓摩之，一往一掐斗肘下筋，曲池上总筋，治急惊。</p>

<p>［止吐泻法］∶横门刮至中指一节掐之，主吐；中指一节内推上，止吐。</p>

<p>板门推向横门掐，止泻；横门推向板门掐，止吐。</p>

<p>提手背四指内顶横纹，主吐；还上，主止吐。</p>

<p>手背刮至中指一节处，主泻；中指外一节掐，止泻。</p>

<p>如被水惊，板门大冷；如被风惊，板门大热。</p>

<p>如被惊吓，又热又跳，先扯五指，要辨冷热。</p>

<p>如泻黄尿，热；泄清尿，冷，推外脾补虚，止泻。</p>


<p class='red'>【六筋】</p>

<p>手六筋，从大指边，向里数也。</p>

<p>第一、赤筋∶乃浮陽属火，以应心与小肠。主霍乱，外通舌；反则燥热，却向干位掐之，则陽自然即散也。又于横门下本筋掐之，下五筋仿此。</p>

<p>第二、青筋∶乃纯陽属木，以应肝与胆。主温和，外通两目；反则赤涩多泪，却向坎位掐之，则两目自然明矣。</p>

<p>第三、总筋∶位居中属土，总五行，以应脾与胃。主温暖，外通四大板门；反则主肠鸣霍乱，吐泻痢症，却在中界掐之，四肢舒畅矣。</p>

<p>第四、赤淡黄筋∶居中分界，火土兼备，以应三焦。主半寒半热，外通四大板门，周流一身；反则主壅塞之症，却向中宫掐之，则元气流通，除其壅塞之患矣。</p>

<p>第五、白筋∶乃浊陰属金，以应肺与大肠。主微凉，外通两鼻孔；反则胸膈胀满，脑昏生痰，却在界后掐之。</p>

<p>第六、黑筋∶乃重浊纯陰，以应肾与膀胱。主冷气，外通两耳；反则主 羸昏沉，却在坎位掐之。</p>

<p>内热外寒，掐浮筋止。作冷，掐陽筋即出汗。</p>

<p>诸惊风，掐总筋可治。作寒，掐心筋即转热。</p>

<p>作热，掐陰筋即转凉。内热外热，掐肾筋止。</p>


<p class='red'>【六筋&middot;手面图】</p>

<p>脾土赤色，主食热，青色主食寒。</p>

<p>大肠经赤红色，主泻痢，青色主膨胀。</p>

<p>小肠经赤色，主小便不通，青色主气结。</p>

<p>心经赤红色，主伤寒，青色主多痘。</p>

<p>三焦经青红色，主上焦火动，一寒一热。紫色主中焦火动发热。青色主下焦动陰也。</p>

<p>肺经筋见多嗽，主痰热。</p>

<p>肝经赤红色，主伤食，青紫色主痞块。</p>

<p>肾经筋见，主小便涩，赤轻青重。</p>

<p>命门青红色，主元气虚，青黑色主惊。</p>

<p>五指梢头冷，主惊。中指热，伤寒。中指冷，主麻痘疹。</p>

<p>掌中五色属五脏。</p>

<p>诸经脉俱隐不见，是伏于掌心，当以灯照之，则可辨症候，宜发汗表出。亦有掌心关上下有筋者，无定形定色，临推验看治。</p>


<p class='red'>【六筋&middot;掐足诀】</p>

<p>凡掐男左手右足，女右手左足。</p>

<p>大敦穴∶治鹰爪惊，本穴掐之就揉。</p>

<p>解溪穴∶治内吊惊，（一名鞋带风）。往后仰，本穴掐之就揉。</p>

<p>中廉穴∶治惊来急，掐之就揉。</p>

<p>涌泉穴∶治吐泻，男左转揉之，止吐；右转揉之，止泻。女反之。</p>

<p>仆参穴∶治脚掣跳，口咬，左转揉之补吐，右转补泻。又惊又泻又吐，掐此穴及脚中指承山穴∶治气吼发热，掐之又揉。</p>

<p>委中穴∶治望前扑，掐之。</p>

<p>［男左脚，女右脚］</p>


<p class='red'>【治小儿诸惊推揉等法】</p>

<p>第一、蛇丝惊∶因饮食无度，劳郁伤神，拉舌，四肢冷，口含母乳，一喷一道青烟，肚上起青筋，气急，心经有热。推天河水二百，退六腑，运八卦各一百，推三关、运水入土、运五经、水底捞月各五十，用火于胸前 四焦，于小便头上轻掐一爪，用蛇蜕四足缠之，便好。</p>

<p>第二、马蹄惊∶因食荤毒，热于脾胃，四肢乱舞是也。因风受热。推三关、肺经脾土各一百，运八卦五十，运五经七十，推天河水三百，水底捞月、飞经走气各二十，掐天心穴及总心二筋， 手心、肩膊上、脐下、喉下各一壮，其气不进不退，浮筋掐之。</p>

<p>第三、水泻惊∶因生冷过度，乳食所伤，脏腑大寒，肚响身软，唇白眼翻。推三关一百，分陰陽、推太陽各二百，黄蜂入洞十二，将手心揉脐及龟尾各五十，男左女右手后， 颊车各一壮，更推摩背心演、总筋，脚上。</p>

<p>第四、潮热惊∶因失饥伤饱，饮食不纳，脾胃虚弱，五心烦热，遍身热，气吼口渴，手足常掣，眼红。推三关一十，推肺经二百，推脾土、运八卦、分陰陽各一百，二扇门二十，要汗后，再加退六腑、水底捞月各二十。</p>

<p>第五、乌痧惊∶因生冷太过，或迎风食物，血变成痧，遍身乌黑是也。青筋过脸，肚腹膨胀，唇黑，五脏寒。推三关、脾土各二百，运八卦一百，四横纹五十，黄蜂出洞二十，二扇门、分陰陽各三十，将手心揉脐五十，主吐泻；肚上起青筋，于青筋缝上 七壮，背上亦之，青筋纹头上一壮，又将黄土一碗研末，和醋一钟，铫内炒过袱包，在遍身拭摩，从头往下推，引乌痧入脚，用针刺破，将火四心 之。</p>

<p>第六、老鸦惊∶因吃乳食受吓，心经有热，大叫一声即死是也。推三关三十，清天河水，补脾土、运八卦各一百，清肾水五十，天门入虎口，揉斗肘， 囟门、口角上下、肩膊、掌心、脚跟、眉心、心演、鼻梁各一壮。若醒气急掐百劳穴，吐乳掐手足心，或脚来手来，用散麻缠之。将老鸦蒜晒干为末，用车前草擂水调，在儿心窝贴之，或令儿服之。</p>

<p>第七、鲫鱼惊∶因寒受惊，风痰结壅，乳气不绝，口吐白沫，四肢摆，眼翻，即肺经有病。推三关、肺经各一百，推天河五十，按弦搓摩、运五经各三十，掐五指节三次， 虎口、囟门上、口角上下各四壮，心演、脐下各一壮。小儿半岁，用捞鱼网，温水洗鱼涎与吞。</p>

<p>一二岁者，用鲫鱼为末，烧灰乳调，或酒调吞下。</p>

<p>第八、肚膨惊∶因食伤脾土，夜间饮食太过，胃不克化，气吼，肚起青筋膨胀，眼翻白，五脏寒。推三关一百，推肺经一十，推脾土二百，运八卦、分陰陽各五十，将手揉脐五十，按弦搓摩、精宁穴一十，青筋缝上 四壮。如泻，龟尾骨上一壮；若吐，心窝上下四壮，脚软，鬼眼穴一壮；手软、曲池侧拐各一壮；头软，天心、脐上下，各一壮；若不开口，心窝一壮。</p>

<p>第九、夜啼惊∶因吃甜辣之物，耗散荣卫，临啼四肢掣跳，哭不出，即是被吓，心经有热。一推三关二十，清天河二百，退六腑一百，分陰陽、清肾水、水底捞月各五十。</p>

<p>第十、宿痧惊∶到晚昏沉，不知人事，口眼歪斜，手足掣跳，寒热不均。推三关、退六腑、补脾土各五十，掐五手指、分陰陽各一十，按弦搓摩。</p>

<p>第十一、急惊∶因食生冷积毒以伤胃，肺中有风，痰裹心经心络之间，手掐拳，四肢掣跳，口眼歪斜，一惊便死是也。推三关、脾土、运五经、猿猴摘果各二十，推肺经、运八卦、推四横纹各五十，掐五手指节三次， 鼻梁、眉心、心演、总筋、鞋带，以生姜热油拭之，或在腕上陰陽掐之。</p>

<p>第十二、慢惊∶因乳食之间，受其惊搐，脾经有痰，切牙，口眼歪斜，眼闭，四肢掣跳，心间迷闷，即是脾肾亏败，久疟被吓。推三关一百，补脾土、推肺经各二百，运八卦五十，掐手五指节、赤凤摇头各二十，天门入虎口，揉斗肘一十，运五经三十。若人事不省，于总筋心穴掐之，或鼻大小，于手青筋上掐之；若心间迷闷，掐住眉心，良久便好，两太陽，心演，用潮粉热油拭之， 心窝上下三壮，手足心各四壮，其气不进不出， 两掌心、肩膊上、喉下各一壮。</p>

<p>第十三、脐风惊∶因产下剪脐，入风毒于脐内，口吐白沫，四肢掣动，手拈拳，眼偏左右，此症三朝一七便发，两眼角起黄丹，夜啼，口内喉演有白泡，针挑破出血，即愈。推三关、肺经各十一， 囟门、绕脐各四壮，喉下、心中各一壮。</p>

<p>第十四、弯弓惊∶因饮食或冷或热，伤于脾胃，冷痰壅于肺经，四肢向后仰，哭声不出。推三关、补肾水、运八卦各一百，赤凤摇头、推四横纹、分陰陽各二十，推脾土二百。脚往后伸、 膝上下四壮，青筋缝上七壮，喉下二壮；手往后挽，将内关掐之。</p>

<p>第十五、天吊惊∶因母在风处乳食所伤，风痰络于胃口，头望后仰，脚往后伸，手望后撑，肺经有热。推三关、补肾水各五十，推脾土、分陰陽各一百，推肺经二百，飞经走气一十， 总筋、鞋带、喉下各一壮，绕脐四壮，大陵穴掐一下，总穴掐三下；若眼翻不下，囟门四壮，两眉二壮，耳珠下掐之。又总心穴往下掐抠之，仍用雨伞一柄撑起，将鹅一只，吊在伞下，扎鹅嘴，取涎水与儿吃之，便好。</p>

<p>第十六、内吊惊∶因当风而卧，风雨而眠，风痰太盛，哭声不止，遍身战动，脸青黄，眼向前内掣，脾经受病，其心不下是也。推三关、肾水各五十，推肺经、脾土、分陰陽各一百，运土入水二百，按弦搓摩五十，用竹沥小儿吞之；手缩，用细茶、飞盐各二钱，研为末，皂角末五分，黄蜡二钱，酒醋各半小钟，铫内化成饼，贴心窝，一时去药筋倒，用胶枣三枚，杏仁三十个，银磨水为饼，贴手足心即安。</p>

<p>第十七、胎惊∶因母得孕，食荤毒，受劳郁，儿落地，或软或硬，口不开，如哑形，即是在母腹中，中胎毒也。推三关三十，分陰陽一百，退六腑五十，飞经走气、运五经、天门入虎口、揉斗肘各二十，掐五指头。不醒， 绕脐四壮；若醒，口不开，用母乳将儿后心窝揉之；若肚起青筋， 青筋缝上七壮，喉下三壮。</p>

<p>第十八、月家惊∶因母当风而卧，或因多眠，或儿月内受风，痰壅心口，落地眼红撮口，手掐拳，头偏左右，哭不出声，肚起青筋，半月即发，肚腹气急，母食煎炒过多所致。推三关、肺经各一百，运八卦、推四横纹各五十，双龙摆尾二十，掐中指头、劳宫、板门。若不效， 青筋缝上、胸前各七壮，绕脐四壮，百劳穴二壮，即安。</p>

<p>第十九、盘肠惊∶因乳食生冷荤物，伤于脏腑，肚腹冷痛，乳食不进，人瘦软弱，肚起青筋，眼黄手软，六腑有寒。推三关、脾土、大肠、肺、肾经各一百，运土入水五十，揉脐第二十、锁心惊∶因食生冷过度，耗伤荣卫，鼻如鲜血，口红眼白，四肢软弱，好食生冷，皆因火盛。推三关二十，清心经三百，退六腑，分陰陽、清肾水各一百，运八卦、水底捞月、飞经走气各五十，即安。</p>

<p>第二十一、鹰爪惊∶因乳食受惊，夜眠受吓，两手乱抓，拈拳不开，仰上啼号，身寒战，手爪望下来，口望上来，是肺经有热，心经有风。推三关二十，清天河水二百，推肺经、清肾水各一百，打马过河、二龙戏珠各一十，天门入虎口，揉斗肘，将手足二弯掐之， 顶心、手心各一壮，太陽、心演、眉心俱 ，将潮粉围脐一周，大敦穴揉或火 。</p>

<p>第二十二、呕逆惊∶因夜睡多寒，多食生冷，胃寒腹胀，四肢冷，肚疼响，眼翻白，吐乳呕逆。推三关、肺经各一百，推四横纹五十，凤凰展翅一十，心窝、中脘，各 七壮。</p>

<p>第二十三、撒手惊∶因乳食不和，冷热不均，有伤脏腹，先寒后热，足一掣一跳，切牙，眼翻白，两手一撒一死是也。推三关、脾土各一百，运土入水、运八卦、赤凤摇头各五十，将两手相合，横纹侧掐之。若不醒，大指头掐之，上下气闭，二扇门、人中穴掐之；鼻气不进不出，吼气寒热，承山穴掐之；若泻，随症治之，先掐承山、眉心，后 总筋、两手背第二十四、担手惊∶因湿气多眠，或食毒物，乃伤脾土，眼黄口黑，人事昏迷，掐不知痛，双手往后一担而死是也。于太陰，太陽掐之，推三关、脾土、肺经、分陰陽各一百，黄蜂入洞一十，飞经走气、天门入虎口，揉斗肘各二十， 眉心、囟门各四壮，心窝七壮，曲第二十五、看地惊∶因乳食受惊，或夜眠受吓，或饮食冷热，两眼看地，一惊便死，口歪，手拈拳，头垂不起是也。推三关三十，天河水二百，赤凤摇头一十，推脾土八下，按弦搓摩， 绕脐、囟门各四壮，喉下二壮，用皂角烧灰为末，入童便及尿碱，用火焙干，将囟第二十六、丫凳惊∶两手如丫凳坐样。推三关一百，二扇门、飞经走气各一十，分陰陽、运八卦各五十， 曲池、虎口各四壮，若子时起可救，只宜温拭之， 大口纹，即安。</p>

<p>第二十七、坐地惊∶如坐地样。推三关、揉委中、揉脐、鞋带各一百，二扇门一十，用桃皮、生姜、飞盐、香油、散韶粉和拭，即安，两膝、两关，、龟尾、用火 之。</p>

<p>第二十八、软脚惊∶软脚向后乱舞。揉脐， 螺蛳骨上侧缝各二壮，绕脐四壮，喉下三第二十九、直手惊∶双手一撤便死，直手垂下。先推眉心，用火 四壮，推三关，运曲池各五十，揉一窝风一百，后 总筋、手背上各四壮。</p>

<p>第三十、迷魂惊∶昏沉不知人事，不识四方。推三关、运八卦、推肺经、清天河水各一百，补脾土五百，凤凰展翅一十，掐天心、眉心、人中、颊车，后 心演、总筋，鞋带各一第三十一、两手惊∶两手丫向前。先将两手掐之，后 心演、总筋、囟门即愈。</p>

<p>第三十二、肚痛惊∶哭声不止，手抱腹，身展转。推三关、补脾土、二扇门、黄蜂入洞、推大肠经、揉脐、揉龟尾各一百，次月便发，肚腹气急，脐中烧一炷香，即愈；不愈，绕</p>


<p class='red'>【补遗】</p>

<p>孩儿惊∶手足缩住，先笑后哭，眼光、筋红白难治，紫黄不妨。于太陰太陽穴掐之，用黄麻一束，烧灰，吹鼻中；不醒，中指掐之。</p>

<p>脐风惊∶将太陰、太陽掐之，太陽日起而红，酽醋一钟，韶粉炼之，红脉各处治之。</p>

<p>太陰日起而红，将龟尾骨 之，天心穴一壮，吐则横门掐之，泻则中指掐之。初一为太陽日，初二为太陰日，余仿此。用黄麻烧灰，吹鼻中，掐中指。</p>

<p>水惊∶眼翻白睛，眼角起黄丹者。将韶粉飞盐，清油煎干，五心揉之，眼角、天心、太陽、太陰、掐抠三五次，即愈。</p>

<p>肚胀惊∶夜啼，肚上起青筋，肚胀如膨。将生姜、韶粉、桃皮、飞盐、和同拭眉梁心，眉心、太陽、囟门各四壮，喉下一壮，心中三壮，绕脐四壮。</p>

<p>凡看惊，掐筋之法，看在何穴，先将主病穴，起手掐三遍，后将诸穴，俱做三遍，掐揉之，每日掐三四次，其病即退。</p>


<p class='red'>【补遗&middot;诸穴治法】</p>

<p>中指头一节内纹掐之，止泻，掐二次就揉。</p>

<p>陽溪穴，往下推拂，治儿泻，女反之。</p>

<p>大陵穴后五分，为总心穴，治天吊惊，往下掐抠；看地惊往上掐抠。女子同。</p>

<p>板门穴，往外推之，退热，除百病；往内推之，治四肢掣跳。用医之手大拇指，名曰∶龙入虎口。用手拈小儿小指，名曰∶苍龙摆尾。</p>

<p>惊，揉大脚趾，掐中脚趾爪甲少许。</p>


<p class='red'>【补遗&middot;病症死生歌】</p>

<p>手足皆符脾胃气，眼精却与肾通神，两耳均匀牵得匀，要知上下理分明。孩儿立醒方无事，中指将来掌内寻，悠悠青气人依旧，口关眼光命难当。口眼歪斜人易救，四肢无应不须忙，天心一点掣膀胱，膀胱气馁痛难当。丹田斯若绝肾气，闭涩其童命不长，天河水遍清水好，眼下休交黑白冲。掌内如寒难救兆，四肢麻冷定人亡。陰硬气冷决昏沉，紫上筋纹指上寻，陰硬气粗或大小，眼黄指冷要调停。肾经肝胆肾相连，寒暑交加作楚煎，脐轮上下全凭火，眼翻手掣霎时安。口中气出热难当，吓得旁人叹可伤，筋过横纹人易救，若居坎离定人亡。吐泻皆因筋上转，横门四板火来提，天心穴上分高下，再把螺蛳骨上煨。鼻连肺经不知多，惊死孩儿脸上过，火盛伤经心上刺，牙黄口白命门 。口嗌心拽并气喘，故知死兆采人缘，鼻水口黑筋无脉，命在南柯大梦边。</p>


<p class='red'>【补遗&middot;辨三关】</p>

<p>凡小儿三关青，四足惊；三关赤，水惊；三关黑，人惊。有此通度三关候脉，是急惊之症，必死。余症可知。</p>

<p>风关青如鱼刺易治，是初惊，色黑难治。气关青如鱼刺，主疳劳身热易治，用八宝丹，每服加柴胡黄芩；色黑难治。命关青如鱼刺，主虚风邪附脾，用紫金锭，每服加白术、茯苓风关青黑色如悬针，乃水惊，易治。气关如悬针，主疳，兼肺脏积热，用保命丹，每服加灯心、竹叶。命关有此是死症。</p>

<p>风关如水字，主膈上有痰，并虚积停滞，宜下。气关如水字，主惊风入肺，咳嗽面赤，用体前丹。命关如水字，主惊风疳症，极力惊，用芦荟丸。通过三关，黑色不治。</p>

<p>风关如乙字，主肝惊风。气关如乙字，主急惊风。命关如乙字，主慢惊脾风。青黑难治风关如曲虫，主疳病积聚。</p>


<p class='red'>【补遗&middot;婴童杂症】</p>

<p>潮热方∶不拘口内生疮，五心烦热，将吴茱萸八分，灯心一束，和水捣烂成一饼，贴在男左女右脚心里，裹住，退药后，推三关十下。</p>

<p>一、虚疟∶补脾土四百，推三关、运八卦、推肾经、肺经、清天河水各三百。</p>

<p>二、食疟∶推三关、运八卦各一百，清天河水二百，推脾土三百，肺经四百。</p>

<p>三、痰疟∶推肺经四百，推三关、运八卦、补脾土、清天河水各二百。</p>

<p>四、邪疟∶推肺经四百，推三关、六腑各三百，运八卦、补脾土、清天河水各二百，各随症加减，五脏四指，六腑一截二指。</p>

<p>五、痢赤白相兼，寒热不调，感成此疾，用姜汁车前草汁，略推三关、退六腑、清天河水，水底捞月，分陰陽。</p>

<p>六、禁口痢∶运八卦，开胸，陰陽，揉脐为之。推三关，退六腑，大肠经各一百，清天河水四十，推脾土五十，水底捞月一十，凤凰展翅，泻用蒜推。补脾土，用姜推。</p>

<p>七、头疼∶推三关、分陰陽、补脾土、揉大肠经各一百， 七壮，揉陰池一百；不止，掐陽池。</p>

<p>八、肚痛∶推三关、分陰陽、推脾土各一百，揉脐五十，腹胀推大肠；不止，掐承山穴九、湿泻不响∶退六腑、揉脐及龟尾各二百，分陰陽、推脾土各一百，水底捞月三十。</p>

<p>十、冷泻响∶推三关二百，分陰陽一百，推脾土五十，黄蜂入洞，揉脐及龟尾各三百，天门入虎口、揉斗肘各三十。</p>

<p>十一、治口内走马疳∶牙上有白泡，退六腑、分陰陽各一百，水底捞月、清天河水各三十，凤凰展翅，先推，后用黄连、五倍子煎水，鸡毛口中洗。</p>

<p>小儿眼光指冷∶将醋一钟，皂角一片，烧灰为末，贴心窝。若吐即去药，用绿豆七粒，水浸研细，和尿碱为饼，贴囟门。</p>

<p>小儿四肢冷∶将明矾钱半，炒盐三钱，黄蜡二钱，贴脐上。若气急，取竹沥服之。</p>

<p>小儿遍身热不退∶用明矾一钱，鸡清调匀，涂四心即退。若不退，用桃仁七个，酒半钟，擂烂，贴在鬼眼便好。</p>

<p>小儿肚胀作渴、眼光∶用生姜，葱白一根，酒半钟，擂烂吞下，则眼不光，又将雄黄不拘多少，烧热放在脐上，揉之即安。脚麻用散麻煎水，四心揉之。</p>

<p>小儿膀胱气∶将黄土一块，皂角七个，焙为末，用醋和黄土炒过为饼，贴尾闾好。</p>

<p>小儿遍身肿∶用胡椒，糯米，绿豆各七粒，黄土七钱，醋一钟，通炒过，袱包遍身拭小儿不开口∶将朱砂一钱研末，吹入鼻中即安。</p>

<p>小儿咳嗽∶掐中指第一节三下，若眼垂，掐四心。</p>

<p>小儿身跳∶推肾筋后四心揉之。</p>

<p>小儿喉中气响∶掐大指第二节。</p>


<p class='red'>【补遗&middot;诊脉歌】</p>

<p>小儿有病须凭脉，一指三关定其息，浮洪风盛数多惊，虚冷沉迟实有积。小儿一岁至三岁，呼吸须将八至看，九至不安十至困，短长大小有邪干。小儿脉紧是风痫，沉脉须至气化难，腹痛紧弦牢实秘，沉而数者骨中寒。小儿脉大多风热，沉重原因乳食结，弦长多是胆肝风，紧数惊风四指掣。浮洪胃口似火烧，沉紧腹中痛不竭，虚濡有气更兼惊，脉乱多痢大便血。前大后小童脉顺，前小后大必气咽，四至洪来若烦满，沉细腹中痛切切。滑主露湿冷所伤，弦长客忤分明说，五至夜深浮大昼，六至夜细浮昼别，息数中和八九至，此是仙人留妙</p>


<p class='red'>【补遗&middot;识病歌】</p>

<p>要知虎口气纹脉，倒指看纹分五色，黄红安乐五脏和，红紫依稀有损益，紫青伤食气虚烦，青色之时症候逆。忽然纯黑在其间，好手医人心胆寒，若也直上到风关，迟速短长分两端，如槍衡射惊风至，分作枝叶有数般，弓反里顺外为逆，顺逆交连病已难，叉头长短尤可救，如此医工仔细看。男儿两岁号为婴，三岁四岁幼为名，五六次第年少长，七龆八龄朝论文，九岁为童十稚子，百病关格辨其因。十一痫疾方癫风，疳病还同劳病攻，痞癖定为沉积候，退他潮热不相同，初看掌心中有热，便知身体热相从，肚热身冷伤食定，脚冷额热是感风，额冷脚热惊所得，疮疹发时耳后红。小儿有积宜与塌，伤寒两种解为先，食泻之时宜有积，冷泻须用与温脾，小儿宜与涩脏腑，先将带伤散与之。孩儿无事忽大叫，不是惊风是天吊，大叫气促长声粗，误食热毒闷心窍，急后肚下却和脾，若将惊痫真堪笑。痢疾努气眉头皱，不努不皱肠有风，冷热不调分赤白，脱肛因毒热相攻，十二种痢何为恶，禁口刮肠大不同。孩儿不病不可下，冷热自汗兼自下，神因囟陷四肢冷，干呕气虚神却怕，吐虫面白毛焦枯，疳气潮热食不化，鼻塞咳嗽及虚痰，脉细肠鸣烦躁讶，若还有疾宜速通。下了之时心上脱。孩儿食热下无妨，面赤青红气壮强，脉弦红色肚正热， 腮喉痛尿如汤，屎硬腹胀胁肋满，四肢浮肿夜啼长，遍身生疮肚隐痛，下之必愈是为良。</p>


<p class='red'>【补遗&middot;诸症治法】</p>

<p>胎寒∶孩儿百日胎寒后，足屈难伸两手拳，口冷腹胀身战栗，昼啼不已夜嗷煎。</p>

<p>胎热∶三朝旬外月余儿，目闭泡浮症百推，常作呻吟火燥起，此为胎热定无疑。</p>

<p>脐风∶风邪早受入脐时，七日之间验吉凶，若见肚脐口中色，恶声口气是为凶。</p>

<p>脐突∶孩儿生下旬余日，脐突先浮非大疾，秽水停中自所因，徐徐用药令消释。</p>

<p>夜啼∶夜啼四症惊为一，无泪见灯心热烦，面莹夹青脐下寒，睡中顿哭是神干。</p>

<p>急惊∶面红卒中浑身热，唇黑牙关气如绝，目翻搐搦喉有痰，此是急惊容易决。</p>

<p>急惊∶急惊之后传如疟，外感风邪为气虚，略表气和脾与胃，然后寒热得消除。</p>

<p>慢惊∶陰盛陽虚病已深，吐泻后睡扬HT 睛，神昏按缓涎流甚，此症分明是慢惊。</p>

<p>搐症∶搐症须分急慢惊，亦由气郁致昏沉，良医亦治宜宽气，气下之时搐自停。</p>

<p>诸风∶诸风夹热引皮肤，凝结难为预顿除，颊肿须防喉舌内，要除风热外宜涂。</p>

<p>伤积∶头疼身热腹微胀，足冷神昏只爱眠，因食所伤脾气弱，不宜迟缓表为先。</p>

<p>吐泻∶脾虚胃弱病源根，食谷水和运化行，清浊邪干成吐泻，久传虚弱便生风。</p>

<p>伤寒∶伤寒之候有多般，一概相推便救难，两目见红时喷嚏，气粗身热是伤寒。</p>

<p>伤风∶伤风发热头应痛，两颊微红鼻涕多，汗出遍身兼咳嗽，此伤风症易调和。</p>

<p>夹食∶鼻涕头疼时吐逆，面红面白变不一，此因夹食又伤寒，发表有功方下积。</p>

<p>夹惊∶身微有热生烦躁，睡不安兮神不清，此是伤风感寒症，亦宜先表次宁心。</p>

<p>赤白∶小儿之痢细寻推，不独成之积所为，冷热数般虽各异，宽肠调胃在明医。</p>

<p>五痢∶痢成五色岂堪闻，日久传来神气昏，头痛肚疼苦为最，便知小儿命难存。</p>

<p>五疳∶五疳之脏五般看，治法推详事不难，若见面黄肌肉瘦，齿焦发落即为疳。</p>

<p>走马疳∶走马疳似伤寒毒，面色光浮气喘胸，若见牙焦腮有血，马疳如此是真形。</p>

<p>脱肛∶肛门脱露久难收，再成风伤是可忧，沉自先传脾胃得，更详冷热易为瘳。</p>

<p>诸疝∶诸疝原来各有名，盖因伤热气侵成，始分芍药乌梅散，匀气金铃与五灵。</p>

<p>咳嗽∶咳嗽虽然分冷热，连风因肺感风寒，眼浮痰盛喉中响，戏水多因汗未干。</p>

<p>∶小儿 为声啼，吃以酸咸又乱之，或自肺风伤水湿，风冷热聚为良医。</p>

<p>腹痛∶大凡腹痛初非一，不独 瘕与 癖，分条析类症多般，看此语中最详悉。</p>

<p>口疮∶心脾胃热蒸于上，舌与牙根肉腐伤，口臭承浆分两处，有疮虽易治四方。</p>

<p>目症∶生下余旬目见红，盖因腹受热兼风，凉肝心药最为妙，疝气痘疮宜别攻。</p>

<p>重舌∶孩儿受胎诸邪热，热壅三焦作重舌，或成鹅口症堪忧，用药更须针刺裂。</p>


<p class='red'>【补遗&middot;陈氏经脉辨色歌】</p>

<p>小儿须看三关脉，风气命中审端的，青红紫黑及黄纹，屈曲开了似针直。三关通青四足惊，水惊赤色谁能明，人惊黑色紫泻痢，色黄定是被雷惊（按此与仙授诀不同，再验之）。或青红纹只一线，娘食伤脾惊热见，左右三条风肺痰，此时伤寒咳嗽变。火红主泻黑相兼，痢疾之色亦如然，若是乱纹多转变，沉 难起促天年。赤色流珠主膈热，三焦不和心烦结，吐泻肠鸣自利下，六和汤中真口诀。环珠长珠两样形，脾胃虚弱心胀膨，积滞不化肚腹痛，消食化气药堪行。来蛇去蛇形又别，冷积脏寒神困极，必须养胃倍香砂，加减临时见药力。</p>

<p>弓反里形纹外形，感寒邪热少精神，小便赤色夹惊风，痫症相似在人明。槍形鱼刺水字纹，风痰发搐热如焚，先进升麻连壳散，次服柴胡大小并。针形穿关射指甲，一样热惊非 呷，防风通圣凉膈同，次第调之休乱杂。医者能明此一篇，小儿症候无难然，口传心授到家地，遇地收功即近仙。</p>

<p>此诀即徐氏水镜诀之意，陈氏敷演之，取其便诵也。</p>


<p class='red'>【补遗&middot;论虚实二症歌】</p>

<p>实症∶两腮红赤便坚秘，小便黄色赤不止，上气喘急脉息多，当行冷药方可治。</p>

<p>虚症∶面光白色粪多青，腹虚胀大呕吐频，眼珠青色微沉细，此为冷痰热堪行。</p>


<p class='red'>【补遗&middot;五言歌】</p>

<p>心惊在印堂，心积额两广，心冷太陽位，心热面颊装。肝惊起发际，脾积唇焦黄，脾冷眉中岳，脾热大肠侵。肺惊发际形，肺积发际当，肺冷人中见，肺热面腮旁。肾惊耳前穴，肾积眼胞厢，肾冷额上热，肾热赤苍苍。</p>


<p class='red'>【补遗&middot;附辩（《医统》）】</p>

<p>或问《铜人》、《千金》等书空穴多，《十四经发挥》所载空穴少，如风市、督俞、金津玉液等，彼有此无，不同何也？曰∶《十四经发挥》据《素问》骨空篇论及王注，若《铜人》、《千金》等皆偏书，非黄岐正经也。</p>

<p>或问∶睛明、迎香、承泣、丝竹空，皆禁灸何也？曰∶四穴近目，目畏火，故禁灸也。</p>

<p>以是推之，则知睛明不可灸，王注误矣。</p>

<p>或问∶用针浑是泻而无补，古人用之，所以导气，治之以有余之病也。今人鲜用之，或知其无补而不用欤？抑元气禀赋之薄而不用欤？或斫丧之多而用针无益欤？抑不善用而不用欤？经曰∶陽不足者温之以气，精不足者补之以味。针乃砭石所制，即无气，又无味，破皮损肉，发窍于身，气皆从窍出矣，何得为补？经曰∶气血陰陽俱不足，勿取以针，和以甘药，是也，又曰∶形气不足，病气不足，此陰陽皆不足也，不可刺之；刺之重竭其气，老者绝灭，壮者不复矣。若此谓者，皆是有泻而无补也。</p>

<p>或问∶病有在气分者，有在血分者，不知针家，亦分气与血否？曰∶气分、血分之病，针家亦所当知。病在气分，游行不定；病在血分，沉着不移。以积块言之，腹中或上或下，或有或无者，是气分也；或在两胁，或在心下，或在脐上下左右，一定不移，以渐而长者，是血分也。以病风言之，或左手移于右手，右足移于左足，移动不常者，气分也；或常在左足，或偏在右手，着而不走者，血分也。凡病莫不皆然。须知在气分者，上有病，下取之，下有病，上取之；在左取右，在右取左。在血分者，随其血之所在，应病取之。苟或血病泻气，气病泻血，是谓诛伐无过，咎将谁归！或问∶今医用针，动辄以袖复手，暗行指法，谓其法之神秘，弗轻示人，惟恐盗取其法者，不知果何法耶？曰∶《金针赋》十四法，与夫青龙摆尾等法，可谓已尽之矣；舍此而求他法之神秘，吾未之信也。今若此者，不过过为诡妄，以欺人耳。纵为至巧，殆必神亦不，针亦不灵也。奚足尚哉！或问∶有医置针于穴，略不加意，或谈笑，或饮酒，半饷之间，又将针拈几拈，令呼几呼，仍复登筵以饮，然后起针，果能愈病否乎？曰∶经云∶凡刺之真，必先治神。又云∶手动若务，针耀而匀，静意视义，观适之变。又云∶如临深渊，手如握虎，神无营于众物。又云∶如侍所贵，不知日暮。凡此数说，敬乎怠乎？若谈笑饮酒，不敬孰甚，安能愈病哉？业医者，当深长思矣！</p>


<p class='red'>【补遗&middot;益】</p>

<p>一、医官逸林刘氏云∶凡针痰气，先转针头向上，令痰散动，然后转针头向下，令气泄一、针痞块，先将痞根按之，如指大坚硬者，用针频频刺烂，庶块易消。</p>

<p>一、太医院医官继洲杨氏云∶凡针腹上穴，令患人仰卧，使五脏垂背，以免刺患。又云∶前面深似井，后面薄似饼。用针前面宜深，后面宜浅。</p>


<p class='red'>【出处】：</p>
<p>中医药文献博览-针灸推拿-针灸大成-卷十</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119863.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>