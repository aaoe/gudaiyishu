<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷四</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷四</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119869.html' class='pagedaohang'>【上一篇】<i>:卷五</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119867.html' class='pagedaohang'>【下一篇】<i>：卷三</i></a></span>
</ul>
<div class="articleContent" id="articleContent"> <p class='red'>【卷四】</p>


<p class='red'>【背部俞穴歌（《医统》）】</p>

<p>二节大椎，风门、肺俞，厥陰、心、督，肝、膈、胆、脾，胃俞、三焦，肾俞、气海，大肠、关元，小肠、膀俞，中膂、白环，上、次、中、下，膏肓、患门，四花六穴，腰俞、命门，穴皆可彻。</p>


<p class='red'>【腹部中穴歌】</p>

<p>天突、璇玑，华盖、紫宫，玉堂、膻中，中庭、鸠尾，巨阙、上脘，中脘、建里，下脘、水分，神阙、交、海，石门、关元，中极、曲骨，膀门二寸，侠脐天枢，期、章二门，不可不知。</p>


<p class='red'>【中指取寸】</p>

<p>［头部］前发际至后发际，折作十二节，为一尺二寸。前发际不明者，取眉心直上行三寸。后发际不明者，取大椎上行三寸。前后俱不明者，折作一尺八寸。头部直寸，并根据此法取。眼内角至外 角为一寸，头部横穴，并根据此穴寸法取。</p>

<p>神庭穴至曲差穴、曲差穴至本神穴、本神穴至头维穴各一寸半，自神庭至头维共四寸半</p>

<p>［背部］大椎穴至尾 骨穴，共计二十一椎，通作三尺，故谓人为三尺之躯者，此也。</p>

<p>上七椎，每椎一寸四分一厘，共九寸八分七厘。中七椎，每椎一寸六分一厘，共一尺一寸二分七厘。下七椎，每椎一寸二分六厘，共八寸八分二厘。</p>

<p>第二行，侠脊各一寸半，除脊一寸，共折作四寸，分两旁。</p>

<p>第三行，侠脊各三寸，除脊一寸，共折作七寸，分两旁。</p>

<p>［腹部］膺部腹部横寸，并用对乳间横折作八寸。膺腹横寸取穴，悉根据上法。直寸取穴，根据中行心蔽骨下至脐，共折八寸。人无蔽骨者，取歧骨下至脐心，共折九寸取之。脐下至毛际横骨，折作五寸。天突至膻中，折作八寸，下行一寸六分为中庭，上取天突，下至中庭，共折手足部、并背部横寸，并用中指寸取之。</p>

<p>［男左女右，手中指第二节内廷，两横纹头相去为一寸。取稻 心量，或用薄篾量，皆易折而不］</p>

<p>［伸缩为准，用绳则伸缩不便，故多不准。］</p>


<p class='red'>【《素问》九针论】</p>

<p>岐伯曰∶圣人之起天地之数也，一而九之，故以立九野，九而九之，九九八十一，以起黄钟数焉。以针应九数也。何以言之？一者，天也。天者，陽也。五脏之应天者肺，肺者，五脏六腑之华盖也，皮者，肺之合也，人之陽也，故为之治针，必大其头而锐其末，令毋得深入而陽气出。二者，地也。人之所以应土者肉也。故为之治针，必筒其身而圆其末，令毋得伤肉分，伤则气得竭。三者，人也。人之所以成生者，血脉也。故为之治针，必大其身而圆其末，令可以按脉勿陷，以致其气，令邪气独出。四者，时也。时者，四时八风之客于经络中为痼病者也。故为之治针，必筒其身而锋其末，令可以泻热出血而痼病竭。五者，音也。音者，冬夏之分，分于子午，陰与陽别，寒与热争，两气相搏，合为痈脓者也。故为之治针，必令其末如剑锋，可以取大脓。六者，律也。律者，调陰陽四时而合十二经脉，虚邪客于经络，而为暴痹者也。故为之治针，必令尖如 ，且圆且锐，中身微大，以取暴气。七者，星也。星者，人之七窍，邪之所客于经而为痛痹，舍于经络者也。故为亡治针，令尖如蚊虻喙，静以徐往，微以久留，正气因之，真邪俱往，出针而养者也。八者，风也。风者，人之股肱八节也。八正之虚风，八风伤人，内舍于骨解腰脊节腠之间为深痹也。故为之治针，其身，锋其末，可以取深邪远痹。九者，野也。野者，人之节解皮肤之间也。婬邪流溢于身，如风水之状而溜，不能过于机关大节者也。故为之治针，令尖如挺，其锋微圆，以取大气之不能过于关节者也。一天、二地、三人、四时、五音、六律、七星、八风、九野，身形亦应之。针有所宜，故曰九针。人皮应天，人肉应地，人脉应人，人筋应时，人声应音，人陰陽合气应律，人齿面目应星，人出入气应风，人九窍三百六十五节应野。故一针皮，二针肉，三针脉，四针五脏筋，五针骨，六针调陰陽，七针益精，八针除风，九针通九窍，除三百六十五节气，此之谓有所主也。</p>


<p class='red'>【《素问》九针论&middot;九针式】</p>

<p>帝曰∶针之长短有数乎？岐伯对曰∶一曰 针，取法于巾针，头大末锐，末平半寸卒锐之，长一寸六分。二曰圆针，取法于絮针，筒其身而卵其锋，针如卵形，圆其末，长一寸六分。三曰 针（缇音低），取法于黍粟之锐，长三寸半。四曰锋针，取法于絮针，筒其身锋其末，刃三隅，长一寸六分。五曰铍针，取法于剑，锋末如剑，广二寸半，长四寸。六曰圆利针，取法于 针，且圆且锐，微大其末，反小其身，又曰中身微大，长一寸六分。七曰毫针，取法于毫毛，尖如蚊虻喙，长三寸六分。八曰长针，取法于綦针，锋利身薄，长七寸。九曰大针，取法于锋针，尖如挺，其锋微圆，长四寸。此九针之长短也。</p>

<p>［九针图］ 平半寸，长一寸六分，头大末锐，病在皮肤，刺热者用此，今之名箭头针是也。</p>

<p>其身圆，锋如卵形，长一寸六分。揩摩分肉用此。</p>

<p>其锋如黍粟之锐，长三寸五分，脉气虚少用此。</p>

<p>其刃三隅，长一寸六分，发痼疾刺大者用此，今之所谓三棱针是也。</p>

<p>一名铍针。末如剑锋，广二寸半，长四寸，破痈肿出浓，今名剑针是也。</p>

<p>尖如 ，且圆且利，其末微大，长一寸六分，取暴痹刺小者用此。</p>

<p>法象毫，尖如蚊虻喙，长三寸六分，取痛痹刺寒者用此。</p>

<p>锋如利，长七寸，痹深居骨解腰脊节腠之间者用此，今之名跳针是也。</p>

<p>一名燔针，长四寸，风虚肿毒，解肌排毒用此。</p>


<p class='red'>【《素问》九针论&middot;制针法】</p>

<p>《本草》云∶马衔铁无毒。《日华子》云∶古旧铤者好，或作医工针。</p>

<p>按∶本草柔铁即熟铁，有毒，故用马衔则无毒。以马属午，属火，火克金，解铁毒，故用以作针。古曰∶金针者，贵之也。又金为总名，铜、铁、金银之属皆是也。若用金针更佳</p>


<p class='red'>【《素问》九针论&middot;煮针法】</p>

<p>先将铁丝于火中 红，次截之，或二寸，或三寸，或五寸，长短不拘。次以蟾酥涂针上，仍入火中微 ，不可令红，取起，照前涂酥 二次，至第三次，乘热插入腊肉皮之里、肉之外，将后药先以水三碗煎沸，次入针肉在内，煮至水干，倾于水中，待冷，将针取出。于黄土中插百余下，色明方佳，以去火毒，次以铜丝缠上，其针尖要磨圆，不可用尖 。</p>

<p>麝香（五分） 胆矾 石斛（各一钱） 穿山甲 当归尾 朱砂 没药 郁金 川芎 细辛（各三钱） 甘草节 沉香（各五钱） 磁石（一两能引诸药入铁内）</p>

<p>又法∶用乌头、巴豆各一两，硫黄、麻黄各五钱，木鳖子、乌梅各十个，同针入水，用瓷罐内煮一日，洗择之，再用止痛没药、乳香、当归、花乳石各半两，又如前水煮一日，取出，用皂角水洗，再于犬肉内煮一日，仍用瓦屑打磨净端直，用松子油涂之，常近人气为妙</p>


<p class='red'>【《素问》九针论&middot;暖针】</p>

<p>《素问》遗篇注云∶用圆利针、长针，未刺之时，先口内温针，暖而用之。又曰∶毫针于人近体，暖针至温方刺。</p>

<p>按∶口体温针，欲针入经络，气得温而易行也。今或投针于热汤中，亦此意耳。口温与体温微有不同，口温者针头虽热，而柄尚寒，不若着身温之，则针通身皆热矣。</p>


<p class='red'>【《素问》九针论&middot;火针】</p>

<p>火针即淬针，频以麻油蘸其针，灯上烧令通红，用方有功。若不红，不能去病，反损于人。烧时令针头低下，恐油热伤手，先令他人烧针，医者临时用之，以免手热。先以墨点记穴道，使针时无差。火针甚难，须有临阵之将心，方可行针。先以左手按穴，右手用针，切忌太深，恐伤经络，太浅不能去病，惟消息取中耳。凡行火针，必先安慰病患，令勿惊惧，较之与灸一般，灸则疼久，针则所疼不久，一针之后，速便出针，不可久留，即以左手速按孔，则能止疼。人身诸处皆可行火针，惟面上忌之。火针不宜针香港脚，反加肿痛，宜破痈疽发背，溃脓在内，外面皮无头者，但按毒上软处以溃脓，其阔大者，按头尾及中以墨点记，宜下三针，决破出脓，一针肿上，不可按之，即以手指从两旁捺之。令脓随手而出，或肿大脓多，针时须侧身回避，恐脓射出污身也。</p>


<p class='red'>【《素问》九针论&middot;温针】</p>

<p>王节斋曰∶近有为温针者，乃楚人之法。其法针穴上，以香白芷作圆饼，套针上，以艾灸之，多以取效。然古者针则不灸，灸则不针。夫针而加灸，灸而且针，此后人俗法。此法行于山野贫贱之人，经络受风寒致病者，或有效，只是温针通气而已。于血宜衍，于疾无与也。古针法最妙，但今无传，恐不得精高之人，误用之则危拙出于顷刻。惟灸得穴，有益无害，允宜行之。近风衰弱之人，针灸并用，亦无妨。</p>


<p class='red'>【《素问》九针论&middot;治折针法】</p>

<p>一用磁石（即吸铁石）引其肉中，针即出。</p>

<p>一用象牙屑碾细，水和涂上即出。</p>

<p>一用车脂成膏子，摊纸上如钱大，日换三五次，即出。</p>

<p>一用鸟翎三五枝，火炙焦为末，好醋调成膏，涂上，纸盖一二次，其针自出。</p>

<p>一用腊姑脑子，捣烂涂上即出。</p>

<p>一用硫黄研细，调涂上，以纸花贴定，觉痒时，针即出。</p>

<p>一用双杏仁捣烂，以鲜脂调匀，贴针疮上，针自出。倘经络有伤，脓血不止，用黄 、当归、肉桂、木香、乳香、沉香，别研绿豆粉糊丸，每五十丸，热水服之。</p>


<p class='red'>【《内经》补泻】</p>

<p>帝曰∶余闻刺法，有余者泻之，不足者补之。岐伯曰∶百病之生，皆有虚实，而补泻行焉。泻虚补实，神去其室，致邪失正，真不可定，粗之所败，谓之天命。补虚泻实，神归其室，久塞其空，谓之良工。</p>

<p>凡用针者，随而济之，迎而夺之，虚则实之，满则泻之，菀陈则除之，邪盛则虚之。徐而疾则实，疾而徐则虚。言实与虚，若有若无。察后与先，若存若亡。为虚与实，若得若失。虚实之要，九针最妙。补泻之时，以针为之。泻曰迎之，必持内之，放而出之，排陽得针，邪气得泄。按而引针，是谓内温，血不得散，气不得出也。补曰随之，随之意若妄之。若行若按，如蚊虻止，如留如还，去如弦绝，令左属右，其气故止。外门已闭，中气乃实，必无留血，急取诛之。</p>

<p>刺之而气不至，无问其数，刺之而气至，乃去之，勿复针。</p>

<p>针有悬布天下者五∶一曰治神，二曰知养身，三曰知毒药，四曰制砭石大小，五曰知腑脏血气之诊。五法俱立，各有所先。今末世之刺也，虚者实之，满者泄之，此皆众工所共知也。</p>

<p>若夫法天则地随应而动，和之者若响，随之者若影，道无鬼神，独来独往。帝曰∶愿闻其道？岐伯曰∶凡刺之真，必先治神，五脏已定，九候已备，后乃存针。众脉不见，众凶弗闻，外内相得，无以形先，可玩往来，乃施于人；人有虚实，五虚勿近，五实勿远。至其当发，不容睫。手动若务，针耀而匀，静意视义，观适之变，是谓冥冥，莫知其形。见其乌乌，见其稷稷，从见其飞，不知其谁？伏如横弩，起如发机。</p>

<p>刺虚者须其实，刺实者须其虚，经气已至，慎守勿失，浅深在志，远近若一，如临深渊，手如握虎，神无营于众物，义无邪下，必正其神。</p>

<p>小针之要，易陈而难入。粗守形，上守神，神乎，神客在门。未睹其疾，恶知其原？刺之微，在速迟。粗守关，上守机，机之动，不离其空。空中之机，清净而微。其来不可逢，其往不可追。知机之道者，不可挂以发。不知机道，扣之不发。知其往来，要与之期。粗之暗乎。妙哉，工独有之。往者为逆，来者为顺，明知逆顺，正行无问，迎而夺之，恶得无虚？随而济之，恶得无实？迎之随之，以意和之，针道毕矣。</p>

<p>凡用针者，虚则实之，满则泄之，菀陈则除之，邪盛则虚之。大要曰∶持针之道，坚者为实，正指直刺，无针左右。神在秋毫，属意病者。审视血脉，刺之无殆。方刺之时，必在悬陽，及与两卫。神属勿去，知病存亡。血脉者在 横居，视之独澄，切之独坚。</p>

<p>刺虚则实之者，针下热也，气实乃热也。满则泄之者，针下寒也。菀陈则除之者，出恶血也。邪盛则虚之者，出针勿按也。徐而疾则实者，徐出针而疾按之也。疾而徐则虚者，疾出针而徐按之也。言实与虚者，察血气多少也。若有若无者，疾不可知也。察后与先者，知病先后也。若存若亡者，脉时有无也。为虚与实者，工勿失其法也。若得若失者，离其法也。虚实之要，九针最妙者，谓其各有所宜也。补泻之时者，与气开阖相合也。九针之名各有不同形者，针穷其所当补泻也。刺实须其虚者，留针陰气隆至，乃去针也。刺虚须其实者，陽气隆至，针下热，乃去针也。经气已至慎守勿失者，勿更改也。浅深在志者，知病之内外也。远近如一者，浅深其候等也。如临深渊者，不敢堕也。手如握虎者，欲其壮也。神无营于众物者，静志观病患，无左右视也。义无邪下者，欲端以正也。必正其神者，欲瞻病患，自制其神，令气易行也。</p>

<p>所谓易陈者，易言也。难入者，难着于人也。粗守形者，守刺法也。上守神者，守人之血气有余不足，可补泻也。神客者，正邪共会也。神者，正气也。客者，邪气也。在门者，邪循正气之所出入也。未睹其疾者，先知邪正何经之疾也。恶知其原者，先知何经之病，所取之处也。刺之微在速迟者，徐疾之意也。粗守关者，守四肢而不知血气正邪之往来也。上守机者，知守气也。机之动不离其空中者，知气之虚实，用针之徐疾也。空中之机清净而微者，针以得气，密意守气勿失也。其来不可逢者，气盛不可补也。其往不可追者，气虚不可泻也。不可挂以发者，言气易失也。扣之不发者，言不知补泻之意也。血气已尽，而气不下也。知其往来者，知气之逆顺盛虚也。要与之期者，知气之可取之时也。粗之暗者，冥冥不知气之微密也。妙哉，工独有之者，尽知针意也。往者为逆者，言气之虚而小，小者逆也。</p>

<p>来者为顺者，言形气之平，平者顺也。明知逆顺正行无问者，言知所取之处也。逆而夺之者，泻也。随而济之者，补也。所谓虚则实之者，气口虚而当补之也。满则泄之者，气口盛而当泻之也。菀陈则除之者，去血脉也。邪盛则虚之者，言诸经有盛者，皆泻其邪也。徐而疾则实者，言徐内而疾出也。疾而徐则虚者，言疾内而徐出也。言实与虚，若有若无者，言实者气，虚者无气也。察后与先，若存若亡者，言气之虚实，补泻之先后，察其气之以下与常存也。为虚与实，若得若失者，言补者 然若有得也，泻者恍然若有失也。</p>

<p>是故工之用针也，知气之所在，而守其门户，明于调气补泻所在，徐疾之意，所取之处。泻必用圆，切而转之，其气乃行，疾而徐出，邪气乃出，伸而逆之，摇大其穴，气出乃疾。补必用方，外引其皮，令当其门，左引其枢，右推其肤，微旋而徐推之，必端以正，安以静，坚心无解，欲微以留气，气下而疾出之，推其皮，盖其外门，神气乃存，用针之要，无泻必用方者，以气方盛也，以月方满也，以日方温也，以身方定也，以息方吸而内针；乃复候其方吸而转针，乃复候其方呼而徐引针，故曰泻必用方，其气而行焉。补必用圆者，圆者行也；行者移也。刺必中其荣，复以吸排针也，故圆与方非针也。</p>

<p>泻实者，气盛乃内针，针与气俱内，以开其门，如利其户，针与气俱出，精气不伤，邪气乃下，外门不闭，以出其实，摇大其道，如利其路，是谓大泻。必切而出，大气乃出，持针勿置，以定其意，候呼内针，气出针入，针孔四塞，精无从出，方实而疾出针，气入针出，热不得还，闭塞其门，邪气布散，精气乃得存，动气候时，近气不失，远气乃来，是谓追吸则内针，无令气忤，静以久留，无令邪布。吸则转针，以得气为故，候呼引针，呼尽乃去，大气皆出，故命曰泻。扪而循之，切而散之，推而按之，弹而努之，爪而下之，通而取之，外引其门，以闭其神，呼尽内针，静以久留，以气至为故，如待所贵，不知日暮，其气已至，适而自护，候吸引针，气不得出，各在所处，推阖其门，令神气存，大气留止，故补泻弗失，与天地一。经气已至，慎守勿失，浅深在志，远近如一，如临深渊，手如握虎，神无营于众物。</p>

<p>持针之道，欲端以正，安以静，先知虚实，而行疾徐，左手执骨，右手循之，无与肉裹。泻欲端以正，补必闭肤，辅针导气，邪得婬 ，真气得居。</p>

<p>帝曰∶捍皮开腠理奈何？岐伯曰∶因其分肉，左别其肤，微内而徐端之，适神不散，邪知其气所在，先得其道，稀而疏之，稍深以留，故能徐入之。大热在上，推而下之，从上下者引而去之，视先痛者常先取之。大寒在外，留而补之。入于中者，从合泻之。上气不足，推而扬之。下气不足，积而从之。寒入于中，推而行之。</p>

<p>夫实者，气入也。虚者，气出也。气实者，热也。气虚者，寒也。入实者，左手开针孔也。入虚者，右手闭针孔也。</p>

<p>形气不足，病气有余，是邪盛也，急泻之。形气有余，病气不足，此陰陽俱不足也，不可刺；刺之则重不足，重不足则陰陽俱竭，血气皆尽，五脏空虚，筋骨髓枯，老者绝灭，壮者不复矣。形气有余，病气有余，此谓陰陽俱有余也，急泻其邪，调其虚实。故曰有余者泻之，不足者补之，此之谓也。故曰刺不知逆顺，真邪相搏，满而补之，则陰陽四溢，肠胃充郭，肝肺内 ，陰陽相错；虚而泻之，则经脉空虚，血气竭枯，肠胃HT辟，皮肤薄者，毛腠夭焦，子知死期。</p>

<p>凡用针之类，在于调气。气积于胃，以通荣卫，各行其道，宗气留于海。其下者，注于气冲，其直者，走于息道。故厥在于足，宗气不下，脉中之血，凝而留止，弗之火调，弗能散气可收，聚气可布，深居静处，占神往来，闭户塞牖，魂魄不散，专意一神，精气之分，毋闻人声，以收其精，必一其神，令志在针。浅而留之，微而浮之，以移其神，气至乃休。男内女外，坚拒勿出，谨守勿内，是谓得气。</p>

<p>刺之而气不至，无问其数，刺之而气至，乃去之，勿复针。针各有所宜，各不同形，各任其所，为刺之要。气至而有效，效之信，若风之吹云明乎若见苍天，刺之道毕矣。</p>

<p>用针者，必先察其经络之虚实，切而循之，按而弹之，视其应动者，乃复取之而下之。六经调者谓之不病，虽病谓之自己，一经上实下虚而不通者，此必有横络盛加于大经，令之不，视而泻之，此所谓解结也。上寒下热，先刺其项太陽久留之，已刺即熨项与肩胛令热下合乃止，此所谓推而上之者也。上热下寒，视其脉虚而陷之于经络者取之，气下乃止，此所谓引而下之者也。大热遍身，狂而妄见、妄闻、妄语，视足陽明及大络取之，虚者补之，血而实者泻之。因其偃卧，居其头前，以两手四指侠按颈动脉，久持之，卷而切推，下至缺盆中而复止如前，热去乃止，此所谓推而散之者也。</p>

<p>帝曰∶余闻刺法言曰∶有余者泻之，不足者补之，何谓有余？何谓不足？岐伯曰∶有余有五，不足亦有五，帝欲何问？帝曰∶愿尽闻之；岐伯曰∶神有有余，有不足，气有有余有不足，血有有余有不足，形有有余有不足，志有有余有不足，凡此十者，其气不等也。帝曰∶人有精气津液，四肢九窍，五脏十六部，三百六十五节，乃生百病，百病之生，皆有虚实。今夫子乃言有余有五，不足亦有五，何以生之乎？岐伯曰∶皆生于五脏也。夫心藏神，肺藏气，肝藏血，脾藏肉，肾藏志，而此成形。志意通，内连骨髓而成形五脏。五脏之道，皆出于经隧，以行血气。血气不和，百病乃变化而生，是故守经隧焉。帝曰∶神有余不足何如？岐伯曰∶神有余则笑不休，神不足则悲。血气未并，五脏安定，邪客于形，洒淅起于毫毛，未入于经络也。故命曰神之微。帝曰∶补泻奈何？岐伯曰∶神有余则泻其小络之穴出血，勿之深斥，无中其大经，神气乃平。神不足者，视其虚络，按而致之，刺而利之，无出其血，无泄其气，以通其经，神气乃平。帝曰∶刺微奈何？岐伯曰∶按摩勿释，着针勿斥，移气于不足，神气乃得复。帝曰∶气有余不足奈何？岐伯曰∶气有余则喘咳上气，不足则息利少气，血气未并，五脏安定，皮肤微病，命曰白气微泄。帝曰∶补泻奈何？岐伯曰∶气有余则泻其经隧，无伤其经，无出其血，无泄其气。不足则补其经隧，无出其气。帝曰∶刺微奈何？岐伯曰∶按摩勿释，出针视之曰∶我将深之。适人必革，精气自伏，邪气散乱，无所休息，气泄腠理，真气乃相得。帝曰∶血有余不足奈何？岐伯曰∶血有余则怒，不足则恐，血气未并，五脏安定，孙络水溢，则经有留血。帝曰∶补泻奈何？岐伯曰∶血有余则泻其盛经，出其血；不足则补其虚经，内针其脉中，久留而视，脉大疾出其针，无令血泄。帝曰∶刺留血奈何？岐伯曰∶视其血络，刺出其血，无令恶血得入于经，以成其疾。帝曰∶形有余不足奈何？岐伯曰∶形有余则腹胀，泾溲不利；不足则四肢不用，血气未并，五脏安定，肌肉蠕动，命曰微风。帝曰∶补泻奈何？岐伯曰∶形有余则泻其陽经，不足则补其陽络。帝曰∶刺微奈何？岐伯曰∶取分肉间，无中其经，无伤其络，卫气得复，邪气乃索。帝曰∶志有余不足奈何？岐伯曰∶志有余则腹胀飧泄，不足则厥，血气未并，五脏安定，骨节有动。帝曰∶补泻奈何？岐伯曰∶志有余则泻然骨之前出血，不足则补其复溜。帝曰∶刺未并奈何？岐伯曰∶即取之无中其经，邪乃立虚。</p>

<p>血清气滑，疾泻之则气易竭；血浊气涩，疾泻之则经可通。</p>


<p class='red'>【《难经》补泻】</p>

<p>经言∶虚者补之，实者泻之，不虚不实，以经取之，何谓也？然，虚者补其母，实者泻其子，当先补之，然后泻之。不虚不实，以经取之者，是正经自生病，不中他邪也，当自取其经，故言以经取之。</p>

<p>经言∶春夏刺浅，秋冬刺深者，何谓也？然，春夏者，陽气在上，人气亦在上，故当浅取之。秋冬者，陽气在下，人气亦在下，故当深取之。</p>

<p>春夏各致一陰，秋冬各致一陽者，何谓也？然，春夏温，必致一陰者，初下针，沉之至肾肝之部，得气引持之陰也。秋冬寒，必致一陽者，初内针浅而浮之，至心肺之部，得气推内之陽也。是谓春夏必致一陰，秋冬必致一陽。</p>

<p>经言∶刺荣无伤卫，刺卫无伤劳，何谓也？然，刺陽者，卧针而刺之；刺陰者，先以左手摄按所针荣俞之处，气散乃内针，是谓刺荣无伤卫，刺卫无伤荣也。</p>

<p>经言∶能知迎随之气，可令调之，调气之方，必在陰陽，何谓也？然，所谓迎随者，知荣卫之流行，经脉之往来也，随其逆顺而取之，故曰迎随。调气之方，必在陰陽者，知其内外表里，随其陰陽而调之，故曰调气之方，必在陰陽。</p>

<p>诸井者，肌肉浅薄，气少不足使也。刺之奈何？然，诸井者木也，荥者火也。火者木之子，当刺井者，以荥泻之。故经言补者，不可以为泻；泻者，不可以为补。此之谓也。</p>

<p>经言∶东方实，西方虚，泻南方，补北方，何谓也？然，金木水火土，当更相平。东方木也，西方金也，木欲实，金当平之。水欲实，土当平之。东方肝也，则知肝实。西方肺也，则知肺虚。泻南方火，补北方水，南方火，火者木之子也。北方水，水者木之母也。水胜火，子能令母实，母能令子虚，故泻火补水，欲令金不得平木也。经曰∶不能治其虚，何问其余。此之谓也。</p>

<p>金不得「不」字疑衍。谓泻火以抑木、补水以济金，欲令金得平木。一云∶泻火补水，而旁治之，不得径以金平木。</p>

<p>［火者木之子，子能令母实，谓子有余，则不食于母。今泻南方者，夺子之气，使之食</p>

<p>［其母也。金者水之母，母能令子虚，谓母不足则不能荫其子。今补北方者，益子之气，则不</p>

<p>［至食其母也。此与《八十一难》义正相发。其曰∶不能治其虚，安问其余，则隐然实实虚虚经言∶上工治未病，中工治已病，何谓也？然，所谓治未病者，见肝之病，则知肝当传之于脾，故先实其脾气，无令得受肝之邪，故曰治未病焉。中工见肝之病，不晓相传，但一心治肝，故曰治已病也。</p>

<p>［心病传肺，肺传肝，肝传脾，脾传肾，肾传心，心复传肺，七传者死，谓传其所胜也。］</p>

<p>［心病传脾，脾传肺，肺传肾，肾传肝，肝传心，间脏者生，谓传其子也。］何谓补泻？当补之时，何所取气？当泻之时，何所置气？然，当补之时，从卫取气，当泻之时，从荣置气。其陽气不足，陰气有余，当先补其陽，而后泻其陰。陰气不足，陽气有余，当先补其陰，而后泻其陽。荣卫通行，此其要也。</p>

<p>针有补泻，何谓也？然，补泻之法，非必呼吸出内针也。然，知为针者信其左，不知为针者信其右。当刺之时，必先以左手压按所针荥俞之处，弹而努之，爪而下之，其气之来，如动脉之状，顺针而刺之，得气因推而内之是谓补。动而伸之是谓泻。不得气，乃与男外女内，不得气，是谓十死不治也。</p>

<p>信其左，谓善针者，信用左手，不知针法者，自右手起也。</p>

<p>经言∶迎而夺之，恶得无虚？随而济之，恶得无实？虚之与实，若得若失。实之与虚，若有若无，何谓也？然，迎而夺之者，泻其子也。随而济之者，补其母也。假令心病泻手心主俞，是谓迎而夺之者也。补手心主井，是谓随而济之者也。所谓实之与虚者，牢濡之意也。</p>

<p>气来实牢者为得，濡虚者为失，故曰若得若失也。</p>

<p>经言∶有见如入，有见如出者，何谓也？然，所谓有见如入者，谓左手见气来至，乃内针；针入见气尽乃出针，是谓有见如入，有见如出也。</p>

<p>经言∶无实实虚虚，损不足而益有余。是寸口脉耶？将病自有虚实耶？其损益奈何？然，是病非谓寸口脉也，谓病自有虚实也。假令肝实而肺虚，肝者木也，肺者金也，金木当更相平，当知金平木，假令肺实而肝虚微少气，用针不补其肝，而反重实其肺，故曰实实虚虚，损不足而益有余，此者中工之所害也。</p>


<p class='red'>【《神应经》补泻&middot;泻诀直说】</p>

<p>宏纲陈氏曰∶取穴既正，左手大指掐其穴，右手置针于穴上，令患人咳嗽一声，随咳内针至分寸，候数穴针毕，停少时，用右手大指及食指持针，细细动摇，进退搓捻其针，如手颤之状，谓之催气。约行五六次，觉针下气紧，却用泻法如针左边，用右手大指、食指持针，以大指向前，食指向后，以针头轻提往左转。如有数针，俱根据此法。俱转毕，仍用右手大指、食指持针，却用食指连搓三下（谓之飞）。仍轻提往左转，略退针半分许，谓之三飞一退。根据此法行至五六次，觉针下沉紧，是气至极矣。再轻提往左转一二次，如针右边，以左手大指、食指持针，以大指向前，食指向后，根据前法连搓三下，轻提针头向右转，是针右边泻法。欲出针时，令病患咳嗽一声，随咳出针，此之谓泻法也。</p>


<p class='red'>【《神应经》补泻&middot;补诀直说】</p>

<p>凡人有疾，皆邪气所凑，虽病患瘦弱，不可专行补法。经曰∶邪之所凑，其气必虚。如患赤目等疾，明见其为邪热所致，可专行泻法。其余诸疾，只宜平补平泻，须先泻后补，谓之先泻邪气，后补真气，此乃先师不传之秘诀也。如人有疾，根据前用手法催气取气，泻之既毕，却行补法，令病患吸气一口，随吸转针。如针左边，捻针头转向右边，以我之右手大指、食指持针，以食指向前，大指向后，仍捻针深入一二分，使真气深入肌肉之分。如针右边分。如有数穴，根据此法行之。既毕，停少时，却用手指于针头上，轻弹三下，如此三次，仍用我左手大指、食指持针，以大指连搓三下（谓之飞）。将针深进一二分，以针头向左边，谓之一进三飞。根据此法行至五六次，觉针下沉紧，或针下气热，是气至足矣。令病患吸气一口，随吸出针，急以手按其穴，此谓之补法也。</p>

<p>凡针背腹两边穴，分陰陽经补泻。针男子背上中行，左转为补，右转为泻。腹上中行，右转为补，左转为泻。女人背中行，右转为补，左转为泻。腹中行，左转为补，右转为泻。</p>

<p>盖男子背陽腹陰，女子背陰腹陽，故也。</p>


<p class='red'>【南丰李氏补泻】</p>

<p>《图注难经》云∶手三陽，从手至头，针芒从外，往上为随，针芒从内，往下为迎。足三陽，从头至足，针芒从内，往下为随，针芒从外，往上为迎。足三陰，从足至腹，针芒从外，往上为随，针芒从内，往下为迎。手三陰，从脑至手，针芒从内，往下为随，针芒从外，往上为迎。大要以子午为主，左为陽（从子至午，左行为补），右为陰（从午至子，右行为泻，陽主进，陰主退），手为陽（左手为纯陽），足为陰（右足为纯陰）。左手陽经，为陽中之陽，左手陰经，为陽中之陰。右手陽经，为陰中之陽，右手陰经，为陽中之陰。右足陰经，为陰中之陰，右足陽经，为陰中之陽。左足陰经，为陽中之陰，左足陽经，为陰中之陽。今细分之，病者左手陽经，以医者右手大指进前（盐指退后），呼之为随（午后又以大指退后为随，进前即经之从外，退后即经之从内），退后吸之为迎。病者左手陰经，以医者右手大指退后，吸之为随，进前呼之为迎。病者右手陽经，以医者右手大指退后，吸之为随，进前呼之为迎。病患右手陰经，以医者右手大指进前，呼之为随，退后吸之为迎。</p>

<p>病者右足陽经，以医者右手大指进前，呼之为随，退后吸之为迎。病者右足陰经，以医者右手大指退后，吸之为随，进前呼之为迎。病者左足陽经，以医者右手大指退后，吸之为随，进前呼之为迎。病者左足陰经，以医者右手大指进前，呼之为随，退后吸之为迎。男子午前皆然，午后与女人反之。</p>

<p>手上陽进陰退，足上陽退陰进，合六经起止故也。凡针起穴，针芒向上，气顺行之道。</p>

<p>凡针止穴，针芒向下，气所止之处。左外右内，令气上行，右外左内，令气下行。或问午前补泻，与午后相反，男子补泻，与女人相反。盖以男子之气，早在上而晚在下，女人之气，早在下而晚在上，男女上下，平腰分之故也。至于呼吸，男女人我皆同，何亦有陰陽之分耶？盖有自然之呼吸，有使然之呼吸，入针出针，使然之呼吸也。转针如待贵人，如握虎尾，候其自然呼吸。若左手足候其呼而先转，则右手足，必候其吸而后转之；若右手足候其吸而先转，则左手足必候其呼而后转之，真陰陽一升一降之消息也。故男子陽经午前以呼为补，吸为泻。陰经以吸为补，呼为泻，午后反之。女人陽经午前以吸为补，呼为泻，陰经以呼为补，吸为泻，午后亦反之。或者又曰∶补泻必资呼吸，假令尸厥中风，不能使之呼吸者，奈何？曰∶候其自然之呼吸而转针，若当吸不转，令人以手掩其口鼻，鼓动其气可也。噫！补泻提插，分男女早晚，其理深微，原为奇经，不拘十二经常度，故参互错综如是。若流注穴，但分左右陰陽可也。尝爱《雪心歌》云∶如何补泻有两般，盖是经从两边发，古人补泻左右分，今人乃为男女别。男女经脉一般生，昼夜循环无暂歇，此诀出自梓桑君，我今授汝心已雪。此子午兼八法而后全也然补泻之法，非必呼吸出内针也。有以浅深言者，经言∶春夏宜浅，秋冬宜深。有以荣卫言者，经言∶从卫取气，从荣置气。</p>

<p>补则从卫取气，宜轻浅而针，从其卫气随之于后，而济益其虚也。泻则从荣，弃置其气，宜重深而刺，取其荣气迎之于前，而泻夺其实也。然补之不可使太实，泻之不可使反虚，皆欲以平为期耳。又男子轻按其穴，而浅刺之，以候卫气之分。女子重按其穴，而深刺之，以候荣气之分。</p>

<p>有以虚实言者，经言∶虚则补其母，实则泻其子。此迎随之概也。</p>

<p>凡针逆而迎夺，即泻其子也。如心之热病，必泻于脾胃之分，针顺而随济，即补其母也。如心之虚病，必补于肝胆之分。</p>

<p>飞经走气，亦不外于子午迎随。</p>

<p>凡言九者，即子陽也。六者，即午陰也。但九六数有多少不同，补泻提插皆然。言初九数者，即一九也，少停又行一九，少停又行一九，三次共二十七数，或四九三十六数。言少陽数者，七七四十九数，亦每次七数，略停。老陽数者，九九八十一数，每次二十七数，少停，共行三次。言初六数者，即一六也，少停又行一六，少停又行一六，三次共一十八数。</p>

<p>言少陰数者，六六三十六数，每次一十八数，略停再行一次。言老陰数者，八八六十四数，每次八数，略停。或云∶子后宜九数补陽，午后宜六数补陰。陰日刺陽经，多用六数补陰。</p>

<p>陽日刺陰经，多用九数补陽。此正理也，但见热症即泻，见冷症即补，权也，活法也。</p>

<p>经言∶知为针者信其左，不知为针者信其右。</p>

<p>先将同身寸法比穴，以墨点记，后令患人饮食端坐，或偃卧，缓病必待天气温晴，则气易行。急病如遇大雷雨，亦不敢针。夜晚非急病，亦不敢针，若空心立针必晕。</p>

<p>当刺之时，必先以左手压按所针荥俞之处。</p>

<p>陽穴，以骨侧陷处，按之酸麻者为真。陰穴，按之有动脉应手者为真。</p>

<p>切而散之，爪而下之；切者，以手爪掐按其所针之穴，上下四旁，令气血散。爪者，先以左手大指爪，重掐穴上，亦令气血散耳。然后用右手盐指顶住针尾，以中指、大指紧执针腰，以无名指略扶针头，却令患人咳嗽一声，随咳下针，刺入皮内，撒手停针十息，号曰天才。少时再进针，刺入肉内，停针十息，号曰人才。少时再进针至筋骨之间，停针十息，号曰地才。此为极处，再停良久，却令患人吸气一口，随吸退至人部，审其气至未，如针下沉重紧满者，为气已至。</p>

<p>若患人觉痛则为实，觉酸则为虚。如针下轻浮虚活者，气犹未至，后用弹努循扪引之，引之气，宜于地部行气。</p>

<p>弹而努之，扪而循之；弹者补也，以大指与次指爪，相交而迭，病在上，大指爪轻弹向上；病在下，次指爪轻，补者入针飞之，令患人闭气一口，着力努之；泻者提针飞之，令患人呼之，不必着力，一法二用，气自至者，不必用此弹努。扪者摩也，如痛处未除，即于痛处扪摩，使痛散也。复以飞针引之，除其痛也。又起针之时，以手按其穴，亦曰扪。循者，用手于所针部分，随经络上下循按之，使气往来，推之则行，引之则至是也。</p>

<p>动而伸之，推而按之；动者转动也，推者推转也，凡转针太急则痛，太慢则不去疾，所谓推展，即分陰陽左转右转之法也。伸者提也，按者插也，如补泻不觉气行，将针提起空如豆许，或再弹二三下以补之。紧战者，连用飞法三下，如觉针下紧满，其气易行，即用通法。若邪盛气滞，却用提插，先去病邪，而后通其真气。提者自地部提至人部天部，插者自天部插至人部地部。病轻提插初九数，病重者或少陽数、老陽数，愈多愈好。或问∶治病全在提插，既云急提慢按如冰冷，慢提急按火烧身。又云∶男子午前提针为热，插针为寒；午后提针为寒，插针为热。女人反之，其故何耶？盖提插补泻，无非顺陰陽也。午前顺陽性，提至天部则热；午后顺陰性，插至地部则热。奇效良方，有诗最明。</p>

<p>补泻提插活法∶凡补针先浅入而后深入，泻针先深入而后浅。凡提插急提慢按如冰冷，泻也；慢提急按火烧身，补也，或先提插而后补泻，或先补泻而后提插，可也。或补泻提插同用亦可也。如治久患瘫痪，顽麻冷痹，遍身走痛及癞风寒疟，一切冷症，先浅入针，而后渐深入针，俱补老陽数，气行针下紧满，其身觉热带补，慢提急按老陽数，或三九而二十七数，即用通法，扳倒针头，令患人吸气五口，使气上行，陽回陰退，名曰进气法，又曰烧治风痰壅盛，中风，喉风，癫狂，疟疾，单热，一切热症，先深入针，而后渐浅退针，俱泻少陰数，得气觉凉带泻，急提慢按初六数，或三六一十八数，再泻再提，即用通法，徐徐提之，病除乃止，名曰透天凉。</p>

<p>治疟疾先寒后热，一切上盛下虚等症，先浅入针，行四九三十六数，气行觉热，深入行三六一十八数。如疟疾先热后寒，一切半虚半实等症，先深入针，行六陰数，气行觉凉渐退，针行九陽数，此龙虎交战法，俾陽中有陰，陰中有陽也。盖邪气常随正气而行，不交战，则邪不退而正不胜，其病复起。</p>

<p>治 癖 瘕气块，先针入七分，行老陽数，气行便深入一寸，微伸提之，却退至原处，不得气，根据前法再施，名曰留气法。</p>

<p>治水蛊膈气胀满，落穴之后，补泻调气均匀，针行上下，九入六出，左右转之，千遭自平，名曰子午捣臼。</p>

<p>治损逆赤眼，痈肿初起，先以大指进前捻入左，后以大指退后捻入右，一左一右，三九二十七数，得气向前，推转内入，以大指弹其针尾，引其陽气，按而提之，其气自行，未应再施，此龙虎交腾法也。</p>

<p>杂病单针一穴，即于得气后行之，起针际行之亦可。通而取之。</p>

<p>通者通其气也，提插之后用之。如病患左手陽经，以医者右手大指进前九数，却扳倒针头，带补以大指努力，针嘴朝向病处，或上或下，或左或右，执住，直待病患觉热方停。若气又不通，以龙虎龟凤、飞经接气之法，驱而运之。如病患左手陰经，以医者右手大指退后九数，却扳倒针头，带补以大指努力，针嘴朝病，执住，直待病患觉热方停。右手陽经，与左手陰经同法。右手陰经，与左手陽经同法。左足陽经，与右手陽经同法。左足陰经，与右手陰经同法。右足陽经，与左手陽经同法。右足陰经，与左手陰经同法。如退潮，每一次先补六，后泻丸，不拘次数，直待潮退为度。止痛同此法。痒麻虚补，疼痛实泻，此皆先正推衍《内经》通气之法，更有取气、斗气、接气之法。取者，左取右，右取左，手取足，足取头，头取手足三陽，胸腹取手足三陰，以不病者为主，病者为应。如两手蜷挛，则以两足为应；两足蜷挛，则以两手为应。先下主针，后下应针，主针气已行，而后针应针，左边左手，左足同手法，右边亦然。</p>

<p>先斗气、接气，而后取气，手补足泻，足补手泻，如搓索然。久患偏枯蜷挛甚者，必用此法于提插之后。徐氏曰∶通气、按气之法，已有定息寸数，手足三陽，上九而下十四，过经四寸。手足三陰，上七而下十二，过经五寸。在乎摇动出纳，呼吸同法，上下通接，立时见功。所谓定息寸数者，手三陰经，从胸走手，长三尺五寸；手三陽经，从手走头，长五尺；足三陽经，从头走足，长八尺；足三陰经，从足走腹，长六尺五寸；陰陽两跷，从足走目，长七尺五寸；督脉长四尺五寸；任脉长四尺五寸，人一呼，气行三寸，一吸气行三寸，一呼一吸，谓之一息。针下随其经脉长短，以息计之，取其气到病所为度。</p>

<p>一曰青龙摆尾∶以两指扳倒针头朝病，如扶舡舵，执之不转，一左一右，慢慢拨动九数或三九二十七数，其气遍体交流。</p>

<p>二曰白虎摇头∶以两指扶起针尾，以肉内针头轻转，如下水舡中之橹，振摇六数或三六一十八数，如欲气前行，按之在后，欲气后行，按之在前，二法轻病亦可行之，摆动血气。</p>

<p>盖龙为气，虎为血，陽日先行龙而后虎，陰日先行虎而后龙。</p>

<p>三曰苍龟探穴∶以两指扳倒针头，一退三进，向上钻剔一下，向下钻剔一下，向左钻剔一下，向右钻剔一下，先上而下，自左而右，如入土之象。</p>

<p>四曰赤凤迎源∶以两指扶起针，插入地部，复提至天部，候针自摇，复进至人部，上下左右，四围飞旋，如展翅之状。病在上，吸而退之；病在下，呼而进之。又将大指爪从针尾刮至针腰，此刮法也。能移不忍痛，可散积年风，午后又从针腰刮至针尾。又云∶病在上刮向上，病在下刮向下。有挛急者，频宜刮切、循摄二法，须连行三五次，气血各循经络，飞走之妙，全在此处，病邪从此退矣。放针停半时辰久，扶起针头，审看针下十分沉紧，则泻九补六；如不甚紧，则泻六补九，补泻后针活，即摇而出之。摄者，用大指随经络上下切之，其气自得通行。</p>

<p>摇而出之，外引其门，以闭其神。</p>

<p>摇者退也。以两指拿针尾，向上下左右各摇振五七下，提二七下，能散诸风，出针直待微松，方可出针豆许。如病邪吸针，正气未复，再须补泻停待；如再难，频加刮切，刮后连泻三下；次用搜法，不论数横搜，如龙虎交腾，一左一右，但手更快耳，直搜一上一下，如捻法而不转，泻刮同前；次用盘法，左转九次，右转六次，泻刮同前；次用子午捣臼，子后慢提，午后略快些，缓缓提插，摇出应针，次出主针，补者吸之，急出其针，便以左手大指，按其针穴，及穴外之皮，令针穴门户不开，神气内守，亦不致出血也。泻者呼之，慢出其针，勿令气泄，不用按穴。凡针起速，及针不停久待暮者，其病即复。</p>

<p>一∶凡针晕者，神气虚也，不可起针，急以别针补之，用袖掩病患口鼻回气，内与热汤饮之，即苏，良久再针。甚者，针手膊上侧，筋骨陷中，即虾蟆肉上惺惺穴，或足三里穴，即苏。若起针，坏人。</p>

<p>二∶凡针痛者，只是手粗，宜以左手扶住针腰，右手从容补泻。如又痛者，不可起针，令病患吸气一口，随吸将针捻活，伸起一豆即不痛，如伸起又痛，再伸起又痛，须索入针，便住痛。</p>

<p>三∶凡断针者，再将原针穴边复下一针，补之即出，或用磁石引针出，或用药涂之。</p>

<p>嗟夫！神针肇自上古，在昔岐伯已叹失其传矣，况后世乎？尚赖窦，徐二氏，能因遗文，以究其意，俾来学有所悟，而识其梗概，括为四段，聊为初学开关救危之用，尚期四方智者裁之（此补泻一段，其杂病穴法一段，见三卷。十四经穴歌一段，见六、七卷。治病要穴一段，见七卷）！补泻一段，乃庐陵欧陽之后所授，与今时师不同。但考《素问》，不曰针法，而曰针道，言针当顺气血往来之道也。又曰∶凡刺者，必别陰陽，再考《难经图注》及徐氏云∶左与右不同，胸与背有异，然后知其源流有自。盖左为陽，为升、为呼、为出、为提、为午前、为男子之背；右为陰，为降、为吸、为入、为插、为午后、为男子之腹。所以女人反此者，女属陰，男属陽，女人背陰腹陽，男子背陽腹陰，天地男女陰陽之妙，自然如此。</p>


<p class='red'>【四明高氏补泻】</p>

<p>《素问》补肾俞注云∶用圆利针，临刺时 曰∶五帝上真，六甲玄灵，气符至陰，百邪闭理。念三遍，先刺二分，留六呼，次入针至三分，动气至而徐徐出针，以手扪之，令患人咽气三次，又可定神魂。泻脾俞注云∶欲下针时 曰∶帝扶天形，护命成灵。诵三遍，刺三分，留七呼，动气至而急出针。</p>

<p>按∶ 法非《素问》意，但针工念 则一心在针。</p>

<p>《拔萃》云∶泻法先以左手揣按得穴，以右手置针于穴上，令病患咳嗽一声，拈针入腠理，令病患吸气一口，针至六分，觉针沉涩，复退至三分，再觉沉涩，更退针一豆许，仰手转针头向病所，以手循经络，扪循至病所，以合手回针，引气直过针所三寸，随呼徐徐出针，勿闭其穴，命之曰泻。</p>

<p>补法先以左手揣按得穴，以右手置针于穴上，令病患咳嗽一声，拈针入腠理，令病患呼气一口，纳针至八分，觉针沉紧，复退一分，更觉沉紧，仰手转针头向病所，根据前循扪其病所，气至病已，随吸而走出针，速按其穴，命之曰补。</p>

<p>《明堂》注云∶寒热补泻，假令补冷，先令病患咳嗽一声，得入腠理，复令吹气一口，随吹下针至六七分，渐进肾肝之部，停针徐徐，良久复退针一豆许，乃捻针问病患觉热否？然后针至三四分，及心肺之部，又令病患吸气先内捻针，使气下行至病所，却外捻针，使气上行，直过所针穴一二寸，乃吸而外捻针出，以手速按其穴，此为补。</p>

<p>病热者，治之以寒，何如？须其寒者，先刺入陽之分，候得气推内至陰之分，后令病患地气入而天气出，谨按生成之息数足，其病患自觉清凉矣。</p>

<p>病恶寒者，治之以热，何如？须其热者，先刺入陰之分，候得气，徐引针至陽之分，后令病患天气入而地气出，亦谨按生成之息数足，其病患自觉和暖矣。</p>

<p>［呼吸］《素问》注云∶按经之旨，先补真气，乃泻其邪也，何以言之？补法呼则内针，静以久留。泻法吸则内针，又静以久留。然呼则次其吸，吸则不兼呼，内针之候既同，久留之理复一，先补之义，昭然可知。《拔萃》云∶呼不过三，吸不过五。《明堂》云∶当补之时，候气至病所，更用生成之息数，令病患鼻中吸气，口中呼气，内自觉热矣。当泻之时，使气至病所，更用生成之息数，令病患鼻中出气，口中吸气，按所病脏腑之处，内自觉清凉矣。</p>

<p>［神针八法］心无内慕，如待贵宾，心为神也。医者之心，病者之心，与针相随上下，先虑针损，次将针尖含在口内，而令其温，又以左手按摩受疾之穴，如握虎之状，右手拈针，如持无力之刃，是用针之一法也。左拈九而右拈六，此乃住痛之二法也。进针之时，令病患咳嗽而针进，进针之三法也。针沉良久，待内不胀，气不行，照前施之，如气来裹针不下，乃实也，宜左捻而泻其实，如不散，令病患呼气三口，医者用手抓针自散；如针进无滞无胀，乃气虚也，令病患吸气，针宜右捻而补其虚，此补泻之四法也。其泻者有凤凰展翅∶用右手大指、食指捻针头，如飞腾之象，一捻一放，此泻之五法也。其补者有饿马摇铃∶用右手大指、食指捻针头，如饿马无力之状，缓缓前进则长，后退则短，此补之六法也。如病患晕针，用袖掩之，热汤饮之即醒，补之七法也。如针至深处，而进不能，退不能，其皮上四围起皱纹，其针如生在内，此气实之极也，有苍蝇丛咬之状，四围飞延，用右手食指，向皱纹皮处，离针不远四围前进三下，后退其一，乃泻之八法也。出针时，即扪其穴，此补之要诀。</p>


<p class='red'>【三衢杨氏补泻】</p>

<p>（十二字分次第手法及歌）</p>

<p>一爪切者∶凡下针，用左手大指爪甲，重切其针之穴，令气血宣散，然后下针，不伤于荣卫也。</p>

<p>取穴先将爪切深，须教毋外慕其心，致令荣卫无伤碍，医者方堪入妙针。</p>

<p>二指持者∶凡下针，以右手持针，于穴上着力旋插，直至腠理，吸气三口，提于天部，根据前口气，徐徐而用。正谓持针者手如握虎，势若擒龙，心无他慕，若待贵人之说也。</p>

<p>持针之士要心雄，势如握虎与擒龙，欲识机关三部奥，须将此理再推穷。</p>

<p>三口温者∶凡下针，入口中必须温热，方可与刺，使血气调和，冷热不相争斗也。</p>

<p>温针一理最为良，口内调和纳穴场，毋令冷热相争搏，荣卫宣通始得祥。</p>

<p>四进针者∶凡下针，要病患神气定，息数匀，医者亦如之，切不可太忙。又须审穴在何部分，如在陽部，必取筋骨之间陷下为真；如在陰分， 之内，动脉相应，以爪重切经络，少待方可下手。</p>

<p>进针理法取关机，失经失穴岂堪施，陽经取陷陰经脉，三思已定再思之。</p>

<p>五指循者∶凡下针，若气不至，用指于所属部分经络之路，上下左右循之，使气血往来，上下均匀，针下自然气至沉紧，得气即泻之故也。</p>

<p>循其部分理何明，只为针头不紧沉，推则行之引则止，调和血气两来临。</p>

<p>六爪摄者∶凡下针，如针下邪气滞涩不行者，随经络上下，用大指爪甲切之，其气自通摄法应知气滞经，须令爪切勿交轻，上下通行随经络，故教学人要穷精。</p>

<p>七针退者∶凡退针，必在六陰之数，分明三部之用，斟酌不可不诚心着意，混乱差讹，以泻为补，以补为泻，欲退之际，一部一部以针缓缓而退也。</p>

<p>退针手法理谁知，三才诀内总玄机，一部六陰三气吸，须臾疾病愈如飞。</p>

<p>八指搓者∶凡转针如搓线之状，勿转太紧，随其气而用之。若转太紧，令人肉缠针，则有大痛之患。若气滞涩，即以第六摄法切之，方可施也。</p>

<p>搓针泄气最为奇，气至针缠莫急移，浑如搓线攸攸转，急转缠针肉不离。</p>

<p>九指捻者∶凡下针之际，治上大指向外捻，治下大指向内捻。外捻者，令气向上而治病；内捻者，令气至下而治病。如出至人部，内捻者为之补，转针头向病所，令取真气以至病所。如出至人部，外捻者为之泻，转针头向病所，令侠邪气退至针下出也。此乃针中之秘旨捻针指法不相同，一般在手两般穷，内外转移行上下，邪气逢之疾岂容。</p>

<p>十指留者∶如出针至于天部之际，须在皮肤之间留一豆许，少时方出针也。</p>

<p>留针取气候沉浮，出容一豆入容侔，致令荣卫纵横散，巧妙玄机在指头。</p>

<p>十一针摇者∶凡出针三部，欲泻之际，每一部摇一次，计六摇而已。以指捻针，如扶人头摇之状，庶使孔穴开大也。</p>

<p>摇针三部六摇之，根据次推排指上施，孔穴大开无窒碍，致令邪气出如飞。</p>

<p>十二指拔者∶凡持针欲出之时，待针下气缓不沉紧，便觉轻滑，用指捻针，如拔虎尾之拔针一法最为良，浮沉涩滑任推详，势犹取虎身中尾，此诀谁知蕴锦囊。</p>

<p>总歌曰∶针法玄机口诀多，手法虽多亦不过，切穴持针温口内，进针循摄退针搓，指捻泻气针留豆，摇令穴大拔如梭，医师穴法叮咛说，记此便为十二歌。</p>

<p>口诀 烧山火，能除寒，三进一退热涌涌，鼻吸气一口，呵五口。</p>

<p>烧山之火能除寒，一退三飞病自安，始是五分终一寸，三番出入慢提看。</p>

<p>凡用针之时，须拈运入五分之中，行九陽之数，其一寸者，即先浅后深也。若得气，便行运针之道。运者男左女右，渐渐运入一寸之内，三出三入，慢提紧按，若觉针头沉紧，其针插之时，热气复生，冷气自除；未效，根据前再施也。</p>

<p>四肢似水最难禁，憎寒不住便来临，医师运起烧山火，患人时下得安宁。</p>

<p>口诀 透天凉，能除热，三退一进冷冰冰，口吸气一口，鼻出五口。</p>

<p>凡用针时，进一寸内，行六陰之数，其五分者，即先深后浅也。若得气，便退而伸之，退至五分之中，三入三出，紧提慢按，觉针头沉紧，徐徐举之，则凉气自生，热病自除；如不效，根据前法再施。</p>

<p>一身浑似火来烧，不住之时热上潮，若能加入清凉法，须臾热毒自然消。</p>

<p>口诀 陽中隐陰，能治先寒后热，浅而深。</p>

<p>陽中隐个陰，先寒后热人，五分陽九数，一寸六陰行。</p>

<p>凡用针之时，先运入五分，乃行九陽之数，如觉微热，便运一寸之内，却行六陰之数，以得气，此乃陽中隐陰，可治先寒后热之症，先补后泻也。</p>

<p>先寒后热身如疟，医师不晓实和弱，叮咛针要陰陽刺，祛除寒热免灾恶。</p>

<p>口诀 陰中隐陽，能治先热后寒，深而浅。</p>

<p>凡用针之时，先运一寸，乃行六陰之数，如觉病微凉，即退至五分之中，却行九陽之数，以得气，此乃陰中隐陽，可治先热后寒之症，先泻后补也。</p>

<p>先热后寒如疟疾，先陰后陽号通天，针师运起云雨泽，荣卫调和病自痊。</p>

<p>补者直须热至，泻者直待寒侵，犹如搓线，慢慢转针，法在浅则当浅，法在深则当深，二者不可兼而紊乱也。</p>

<p>口诀 留气法，能破气，伸九提六。</p>

<p>留气运针先七分，纯陽得气十分深，伸时用九提时六， 瘕消溶气块匀。</p>

<p>凡用针之时，先运入七分之中，行纯陽之数，若得气，便深刺一寸中，微伸提之，却退至原处；若未得气，根据前法再行，可治 瘕气块之疾。</p>

<p>癖 瘕疾宜休，却在医师志意求，指头手法为留气，身除疾痛再无忧。</p>

<p>口诀 运气法，能泻，先直后卧。</p>

<p>运气用纯陰，气来便倒针，令人吸五口，疼痛病除根。</p>

<p>凡用针之时，先行纯陰之数，若觉针下气满，便倒其针，令患人吸气五口，使针力至病所，此乃运气之法，可治疼痛之病。</p>

<p>运气行针好用工，遍身疼痛忽无踪，此法密传堪济世，论金宜值万千钟。</p>

<p>口诀 提气法，提气从陰微拈提，冷麻之症一时除。</p>

<p>凡用针之时，先从陰数，以觉气至，微拈轻提其针，使针下经络气聚，可治冷麻之症。</p>

<p>提气从陰六数同，堪除顽痹有奇功，欲知奥妙先师诀，取次机关一掌中。</p>

<p>口诀 中气法，能除积，先直后卧，泻之。</p>

<p>凡用针之时，先行运气之法，或陽或陰，便卧其针，向外至痛疼，立起其针，不与内气中气须知运气同，一般造化两般功，手中运气叮咛使，妙理玄机起疲癃。</p>

<p>若关节阻涩，气不通者，以龙虎大段之法，通经接气，驱而运之，仍以循摄切摩，无不应矣。又按扪摩屈伸，导引之法而行。</p>

<p>口诀 苍龙摆尾手法，补。</p>

<p>苍龙摆尾行关节，回拨将针慢慢扶，一似江中舡上舵，周身遍体气流普。</p>

<p>或用补法而就得气，则纯补；补法而未得气，则用泻，此亦人之活变也。</p>

<p>凡欲下针之时，飞气至关节去处，便使回拨者，将针慢慢扶之，如舡之舵，左右随其气而拨之，其气自然交感，左右慢慢拨动，周身遍体，夺流不失其所矣。</p>

<p>苍龙摆尾气交流，气血夺来遍体周，任君体有千般症，一插须教疾病休。</p>

<p>口诀 赤凤摇头手法，泻。</p>

<p>凡下针得气，如要使之上，须关其下，要下须关其上，连连进针，从辰至巳，退针，从巳至午，拨左而左点，拨右而右点，其实只在左右动，似手摇铃，退方进圆，兼之左右摇针似舡中之橹，犹如赤凤摇头，辨别迎随逆顺，不可违理胡求。</p>

<p>口诀 龙虎交战手法，三部俱一补一泻。</p>

<p>龙虎交争战，虎龙左右施，陰陽互相隐，九六住疼时。</p>

<p>凡用针时，先行左龙则左拈，凡得九数，陽奇零也。却行右虎则右拈，凡得六数，陰偶对也。乃先龙后虎而战之，以得气补之，故陽中隐陰，陰中隐陽，左捻九而右捻六，是亦住痛之针，乃得返复之道，号曰龙虎交战，以得邪尽，方知其所，此乃进退陰陽也。</p>

<p>青龙左转九陽宫，白虎右旋六陰通，返复玄机随法取，消息陰陽九六中。</p>

<p>口诀 龙虎升降手法。</p>


<p>凡用针之法，先以右手大指向前拈之，入穴后，以左手大指向前捻，经络得气行，转其针向左向右，引起陽气，按而提之，其气自行，如气未满，更根据前法再施。</p>

<p>龙虎升腾捻妙法，气行上下合交迁，根据师口诀分明说，目下教君疾病痊。</p>

<p>口诀 五脏交经。</p>

<p>五脏交经须气溢，候他气血散宣时，苍龙摆尾东西拨，定穴五行君记之。</p>

<p>凡下针之时，气行至溢，须要候气血宣散，乃施苍龙左右拨之可也。</p>

<p>五行定穴分经络，如船解缆自通亨，必在针头分造化，须交气血自纵横。</p>

<p>口诀 通关交经。通关交经、苍龙摆尾、赤凤摇头，补泻得理。</p>

<p>先用苍龙摆尾，后用赤凤摇头，运入关节之中，后以补则用补中手法，泻则用泻中手法，使气于其经便交。</p>

<p>先用苍龙来摆尾，后用赤凤以摇头，再行上下八指法，关节宣通气自流。</p>

<p>口诀 膈角交经。膈角交经，相克相生。</p>

<p>凡用针之时，欲得气相生相克者，或先补后泻，或先泻后补，随其疾之虚实，病之寒热，其邪气自泻除，真气自补生。</p>

<p>膈角要相生，水火在君能，有症直任取，无病手中行，仰卧须停稳，法得气调均，飞经疗入角，便是一提金。</p>

<p>口诀 关节交经。关节交经，气至关节，立起针来，施中气法。</p>

<p>凡下针之时，走气至关节去处，立起针，与施中气法纳之可也。</p>

<p>关节交经莫大功，必令气走纳经中，手法运之三五度，须知其气自然通。</p>

<p>口诀 子午补泻总歌。</p>

<p>补则须弹针，爪甲切宜轻，泻时甚切忌，休交疾再侵。</p>

<p>凡用针者，若刺针时，先用口温针，次用左手压穴，其下针之处，弹而努之，爪而下之，扪而循之，通而取之，却令病患咳嗽一声，右手持针而刺之，春夏二十四息，秋冬三十六息，徐出徐入，气来如动脉之状，针下微紧，留待气至后，宜用补泻之法若前也。</p>

<p>动与摇一例，其中不一般，动为补之气，摇为泻即安。</p>

<p>口诀 子午捣臼法，水蛊膈气。</p>

<p>子午捣臼，上下针行，九入六出，左右不停。</p>

<p>且如下针之时，调气得均，以针行上下，九入六出，左右转之不已，必按陰陽之道，其子午捣臼是神机，九入六出会者稀，万病自然合大数，要教患者笑嘻嘻。</p>

<p>口诀 子午前后交经换气歌。</p>

<p>子后要知寒与热，左转为补右为泻，提针为热插针寒，女人反此要分别；午后要知寒与热，右转为补左为泻，顺则为左逆为右，此是神仙真妙诀。</p>

<p>口诀 子午补泻歌。</p>

<p>每日午前皮上揭，有似滚汤煎冷雪，若要寒时皮内寻，不枉教君皮破裂。陰陽返复怎生知？虚实辨别临时诀，针头如弩似发机，等闲休与非人说。</p>

<p>口诀 子午倾针。</p>

<p>子午倾针，要识脉经，病在何脏，补泻法行。</p>

<p>凡欲下针之时，先取六指之诀，须知经络，病在何脏，用针根据前补泻，出入内外，如有不应者何也？答曰∶一日之内，有陰有陽，有陽中隐陰，有陰中隐陽，有日为陽，夜为陰，子一刻一陽生，午一刻一陰生，从子至午，故曰∶子午之法也。</p>

<p>左转为男补之气，右转却为泻之记，女人反此不为真，此是陰陽补泻义。热病不瘥泻之须，冷病缠身补是奇，哮吼气来为补泻，气不至时莫急施。</p>

<p>补∶随其经脉纳而按之，左手闭针穴，徐出针而疾按之。泻∶迎其经脉动而伸之，左手开针穴，疾出针而徐入之。经曰∶随而济之，是为之补。迎而夺之，是为之泻。《素问》云∶刺实须其虚者，留针待陰气至，乃去针也。刺虚须其实者，留针待陽气备，乃去针也。</p>

<p>口诀十二经络之病，欲针之时，实则泻之，虚则补之，热则疾之，寒则留之，陷则灸之，不虚不实，以经取之。经云∶虚则补其母而不足，实则泻其子而有余，当先补而后泻。假令人气在足太陽膀胱经，虚则补其陽，所出为井，属金，下针得气，随而济之，右手取针，徐出而疾扪之，是谓补也。实则泻其陽所注为俞，属木，下针得气，迎而夺之，左手开针穴，疾出针而徐扪之，是谓之泻也。</p>

<p>脏腑陰陽，呼吸内外，捻针补泻手法。</p>

<p>外拈随呼补脏虚，吸来里转泻实肥，六腑病加颠倒用，但根据呼吸病还除。女人补虚呵内转，吸来外转泻实肥，根据经三度调病气，但令呼吸莫令疏。</p>

<p>男子补虚呵外转，吸来内转泻实肥，女人补虚呵内转，吸来外转泻实肥。</p>

<p>进火∶补。初进针一分，呼气一口，退三退，进三进，令病患鼻中吸气，口中呼气三次，把针摇动，自然热矣。如不应，根据前导引。</p>

<p>进水∶泻。初进针一分，吸气一口，进三进，退三退，令病患鼻中出气，口中吸气三次，把针摇动，自然冷矣。如不应，根据前导引之；再不应，根据生成息数，按所病脏腑之数，自</p>

<p>［下手八法口诀］揣∶揣而寻之。凡点穴，以手揣摸其处，在陽部筋骨之侧，陷者为真。在陰部之间，动脉相应。其肉浓薄，或伸或屈，或平或直，以法取之，按而正之，以大指爪切掐其穴，于中庶得进退，方有准也。《难经》曰∶刺荣毋伤卫，刺卫毋伤荣。又曰∶刺荣无伤卫者，乃掐按其穴，令气散，以针而刺，是不伤其卫气也。刺卫无伤荣者，乃撮起其穴，以针卧而刺之，是不伤其荣血也。此乃陰陽补泻之大法也。</p>

<p>爪∶爪而下之，此则《针赋》曰∶左手重而切按，欲令气血得以宣散，是不伤于荣卫也。右手轻而徐入，欲不痛之因，此乃下针之秘法也。</p>

<p>搓∶搓而转者，如搓线之貌，勿转太紧，转者左补右泻，以大指次指相合，大指往上，进为之左，大指往下，退为之右，此则迎随之法也。故经曰∶迎夺右而泻凉，随济左而补暖。此则左右补泻之大法也。</p>

<p>弹∶弹而努之，此则先弹针头，待气至，却退一豆许，先浅而后深，自外推内，补针之摇∶摇而伸之，此乃先摇动针头，待气至，却退一豆许，乃先深而后浅，自内引外，泻针之法也。故曰∶针头补泻。</p>

<p>扪∶扪而闭之。经曰∶凡补必扪而出之。故补欲出针时，就扪闭其穴，不令气出，使血循∶循而通之。经曰∶凡泻针，必以手指于穴上四旁循之，使令气血宣散，方可下针，故出针时，不闭其穴，乃为真泻。此提按补泻之法，男女补泻，左右反用。</p>

<p>捻∶捻者，治上大指向外捻，治下大指向内捻。外捻者令气向上而治病，内捻者令气向下而治病。如出针，内捻者令气行至病所，外捻者令邪气至针下而出也。此下手八法口诀也</p>


<p class='red'>【生成数（《聚英》）】</p>

<p>天一生水，地六成之。地二生火，天七成之。天三生木，地八成之。地四生金，天九成之。天五生土，地十成之。</p>


<p class='red'>【经络迎随设为问答（杨氏）】</p>

<p>问∶经脉有奇经八脉。</p>

<p>《难经》云∶脉有奇经八脉者，不拘于十二经，何谓也？然，有陽维、有陰维、有陽跷、有陰跷、有冲、有任、有督、有带之脉，凡此八脉，皆不拘于经，故曰∶奇经八脉也。经有十二，络有十五，凡二十七，气相随上下，何独不拘于经也。然，圣人图设沟渠，通利水道，以备不然，天雨降下，沟渠溢满，当此之时， 霈妄行，圣人不能复图也。此络脉满溢，诸经不能复拘也。</p>

<p>问∶迎随之法。</p>

<p>经曰∶随而济之是为补，迎而夺之是为泻。夫行针者，当刺之时，用皮钱擦热针，复以口温针热，先以左手爪，按其所刺荣俞之穴，弹而努之，爪而下之，扪而循之，通而取之，令病患咳嗽一声，右手持针而刺之。春夏二十四息，先深后浅（其浅深之故，注《标幽赋》内），秋冬三十六息，先浅后深，徐徐而入，气来如动脉之状，针下轻滑。未得气者，若鱼之未吞钩，既吞得气，宜用补泻。补，随其经脉，推而按内之，停针一二时，稍久，凡起针，左手闭针穴，徐出针而疾按之。泻，迎其经脉，提而动伸之，停针稍久，凡起针，左手开针穴，疾出针而徐按之。补针左转，大指努出；泻针右转，大指收入。补者先呼后吸，泻者先吸后呼。疼痛即泻，痒麻即补。</p>

<p>问∶补针之要法。</p>

<p>答曰∶补针之法，左手重切十字缝纹，右手持针于穴上，次令病患咳嗽一声，随咳进针，长呼气一口，刺入皮三分。针手经络者，效春夏停二十四息。针足经络者，效秋冬停三十六息。催气针沉，行九陽之数，捻九撅九，号曰天才。少停呼气二口，徐徐刺入肉三分，如前息数足，又觉针沉紧，以生数行之，号曰人才。少停呼气三口，徐徐又插至筋骨之间三分，又如前息数足，复觉针下沉涩，再以生数行之，号曰地才。再推进一豆，谓之按，为截、为随也。此为极处，静以久留，却须退针至人部，又待气沉紧时，转针头向病所，自觉针下热，虚羸痒麻，病势各散，针下微沉后，转针头向上，插进针一豆许，动而停之，吸之乃去，徐入徐出，其穴急扪之。岐伯曰∶下针贵迟，太急伤血，出针贵缓，太急伤气，正谓针之不伤于荣卫也。是则进退往来，飞经走气，尽于斯矣。</p>

<p>问∶泻针之要法。</p>

<p>凡泻针之法，左手重切十字纵纹三次，右手持针于穴上，次令病患咳嗽一声，随咳进针，插入三分，刺入天部，少停直入地部，提退一豆，得气沉紧，搓拈不动，如前息数尽，行六陰之数，捻六撅六，吸气三口回针，提出至人部，号曰地才。又待气至针沉，如前息数足，以成数行之，吸气二口回针，提出至天部，号曰人才。又待气至针沉，如前息数足，以成数行之，吸气回针，提出至皮间，号曰天才。退针一豆，谓之提，为担、为迎也。此为极处，静以久留，仍推进人部，待针沉紧气至，转针头向病所，自觉针下冷，寒热痛痒，病势各退，针下微松，提针一豆许，摇而停之，呼之乃去，疾入徐出，其穴不闭也。</p>

<p>问∶经络。</p>

<p>答曰∶经脉十二，络脉十五，外布一身，为血气之道路也。其源内根于肾，乃生命之本也。根在内而布散于外，犹树木之有根本，若伤其根本，则枝叶亦病矣。苟邪气自外侵之，伤其枝叶，则亦累其根本矣。或病发内生，则其势必然，故言五脏之道，皆出经隧，以行血气，经为正经，络为支络，血气不和，百病乃生。但一经精气不足，便不和矣。故经曰∶邪中于陽，则溜于经，自面与颈，则下陽明，自项与背，则下太陽，自颊与胁，则下少陽。邪中于陰，则溜于腑，自四末臂 始，而入三陰，脏气实而不能容，故还之于腑。腑者，谓胆、胃、膀胱、大小肠也，故刺各有其道焉。针下察其邪正虚实以补泻之，随其经脉荣卫以迎随之，其道皆不有违也。凡中外之病，始自皮肤，血脉相传，内连腑脏，则四肢九窍，壅塞不通，内因之病，令气盛衰，外连经络，则荣卫倾移，上下左右，虚实生矣。经云∶风寒伤形，忧恐忿怒伤气，气伤脏，乃病脏，寒伤形，乃应形，风伤筋，乃应筋，此形气内外外具陰陽∶筋骨为陰，皮肤为陽。内具陰陽∶五脏为陰，六腑为陽。</p>

<p>问∶子午补泻。</p>

<p>答曰∶此乃宣行荣卫之法也。故左转从子，能外行诸陽，右转从午，能内行诸陰，人身则陽气受于四末，陰气受于五脏，亦外陽而内陰也。左转从外则象天，右转从内则象地，中提从中则象人，一左一右一提，则能使陰陽内外之气，出入与上下相参往来，而荣卫自流通矣。男子生于寅─寅，陽也，以陽为主，故左转顺陽为之补，右转逆陽为之泻。女子生于申─申，陰也，以陰为主，故右转顺陰为之补，左转逆陰为之泻，此常法也。然病有陰陽热之不同，则转针取用出入，当适其所宜。假令病热，则刺陽之经，以右为泻，以左为补；病寒则刺陰之经，以右为补，左为泻。此盖用陰和陽，用陽和陰，通变之法也。大凡转针逆顺之道，当明于斯。</p>

<p>子（合）穴∶尺盛补之，顺其入也。午（荥）穴∶寸盛泻之，顺其出也。</p>

<p>问∶针头补泻何如？答曰∶此乃补泻之常法也。非呼吸而在手指，当刺之时，必先以左手压按其所针荥俞之处，弹而努之，爪而下之，其气之来，如动脉之状，顺针而刺之，得气推而内之，是谓补。</p>

<p>动而伸之，是谓泻。夫实者气入也，虚者气出也。以陽生于外故入，陰生于内故出，此乃陰陽水火出入之气所不同也，宜详察之。</p>

<p>此外有补针导气之法，所谓扪而循之者，是于所刺经络部分，上下循之，故令气血舒缓，易得往来也。切而散之者，是用大指爪甲，左右于穴切之，腠理开舒，然后针也。推而按之者，是用右指捻针按住，近气不失，则远气乃来也。弹而努之者，是用指甲弹针，令脉气满，而得疾行至于病所也。爪而下之者，是用左手指爪连甲，按定针穴，乃使气散而刺荣，使血散而刺卫，则置针各有准也。通而取之者，是持针进退，或转或停，以使血气往来，远近相通，而后病可取也。外引其门以闭其神者，是先用左指收合针孔，乃放针，则经气不泄也。故曰∶知为针者信其左。</p>

<p>问∶候气之法何如？答曰∶用针之法，候气为先，须用左指，闭其穴门，心无内慕，如待贵人，伏如横弩，起若发机；若气不至，或虽至如慢，然后转针取之。转针之法，令患人吸气，先左转针，不至，左右一提也。更不至者，用男内女外之法，男即轻手按穴，谨守勿内；女即重手按穴，坚拒勿出，所以然者，持针居内是陰部，持针居外是陽部，浅深不同，左手按穴，是要分明。只以得气为度，如此而终不至者，不可治也。若针下气至，当察其邪正，分其虚实。经言∶邪气来者紧而疾，谷气来者徐而和，但濡虚者即是虚，但牢实者即是实。此其诀也。</p>

<p>问∶呼吸之理。</p>

<p>答曰∶此乃调和陰陽法也。故经言∶呼者因陽出，吸者随陰入。虽此呼吸分陰陽，实由一气而为体，其气内历于五脏，外随于三焦，周布一身，循环经络，流注孔穴，顺其形气之方圆，然后为用不同耳。是故五脏之出入，以应四时。三焦之升降，而为荣卫。经脉之循环，以合天度。然则呼吸出入，乃造化之枢纽，人身之关楗，针家所必用也。诸陽浅在经络，诸陰深在脏腑，补泻皆取呼吸，出内其针。盖呼则出其气，吸则入其气。欲补之时，气出针入，气入针出。欲泻之时，气入入针，气出出针。呼而不过三口，是外随三焦之陽。吸而不过五口，是内迎五脏之陰。先呼而后吸者，为陽中之陰；先吸而后呼者，为陰中之陽，乃各随其病气，陰陽寒热而用之，是为活法，不可误用也。</p>

<p>三陰之经∶先吸后呼。三陽之经∶先呼后吸。</p>

<p>问∶迎随之理何如？答曰∶此乃针下予夺之机也。</p>

<p>第一要知荣卫之流行。所谓诸陽之经，行于脉外；诸陽之络，行于脉内；诸陰之经，行于脉内；诸陰之络，行于脉外，各有浅深。立针以一分为荣，二分为卫，交互停针，以候其气，见气方至，速便退针引之，即是迎。见气已过，然后进针追之，即是随。故《刺法》云∶动退空歇，迎夺右而泻凉，推内进搓，随济左而补暖。</p>

<p>第二要知经脉之往来。所谓足之三陽，从头走足；足之三陰，从足走腹；手之三陰，从胸走手；手之三陽，从手走头。得气以针头逆其经脉之所来，动而伸之即是迎。以针头顺其经脉之所往，推而内之即是随。故经云∶实者，绝而止之；虚者，引而起之。</p>

<p>凡下针之法，先用左手，揣穴爪按，令血气开舒，乃可内针。若欲出血，勿以爪按。右手持针于穴上，令患人咳嗽一声，拈之，一左一右，透入于腠理，此即是陽部奇分。《刺要》云∶一分为荣。又云∶方刺之时，必在悬陽，然后用其呼吸，徐徐推之，至于肌肉，以及分寸，此二者，即是陰部偶分。《刺要》又云∶二分为卫，方刺之时，必在悬陽，及与两卫，神属勿去，知病存亡。却以左手按穴令定，象地而不动；右手持针，法天之运转。若得其气，左手按穴可重五两以来，右手存意捻针，而行补泻。惟血脉在俞横居，视之独澄，切之独坚，凡刺脉者，随其顺逆，不出血，则发针疾按之。凡刺浅深，惊针则止。凡行补泻谷气问∶疾徐之理。</p>

<p>答曰∶此乃持针出入之法也。故经言∶刺虚实者，徐而疾则实，疾而徐则虚。然此经有两解∶所谓徐而疾者，一作徐内而疾出；一作徐出针而疾按之。所谓疾而徐者，一作疾内而徐出；一作疾出针而徐按之（两说皆通）。盖疾徐二字，一解作缓急之义，一解作久速之义，若夫不虚不实，出针入针之法，则亦不疾不徐，配乎其中可也。</p>

<p>问∶补泻得宜。</p>

<p>答曰∶大略补泻无逾三法。</p>

<p>一则诊其脉之动静。假令脉急者，深内而久留之；脉缓者，浅内而疾发针；脉大者，微出其气；脉滑者，疾发针而浅内之；脉涩者，必得其脉，随其逆顺久留之，必先按而循之，已发针疾按其穴，勿出其血；脉小者，饮之以药。</p>

<p>二则随其病之寒热。假令恶寒者，先令得陽气入陰之分，次乃转针退到陽分，令患人鼻吸口呼，谨按生成气息数足，陰气隆至，针下觉寒，其人自清凉矣。又有病道远者，必先使气直到病所，寒即进针少许，热即退针少许，然后却用生成息数治之。</p>

<p>三则随其诊之虚实。假令形有肥有瘦，身有痛有麻痒，病作有盛有衰，穴下有牢有濡，皆虚实之诊也。若在病所，用别法取之，转针向上气自上，转针向下气自下，转针向左气自左，转针向右气自右，徐推其针气自往，微引其针气自来，所谓推之则前，引之则止，徐往微来以除之，是皆欲攻其邪气而已矣。</p>

<p>问∶自取其经。</p>

<p>答曰∶刺虚刺实，当用迎随，补其母而泻其子，若不虚不实者，则当以经取，谓其正经自得病，不中他邪，故自取其经也。其法右手存意持针，左手候其穴中之气，若气来至如动脉状，乃内针，要续续而入，徐徐而撞，入荣至卫，至若得气如鲔鱼食钩，即是病之气也，则随本经气血多少，酌量取之，略待少许，见气尽乃出针；如未尽，留针在门，然后出针。</p>

<p>经曰∶有见如入，有见如出，此之谓也。</p>

<p>问∶补者从卫取气，泻者从荣置气？答曰∶十二经脉，皆以荣为根本，卫为枝叶，故欲治经脉，须调荣卫，欲调荣卫，须假呼吸。经曰∶卫者陽也，荣者陰也。呼者陽也，吸者陰也。呼尽内针，静以久留，以气至为故者，即是取气于卫。吸则内针，以得气为故者，即是置气于荣也。</p>

<p>问∶皮肉筋骨脉病。</p>

<p>答曰∶百病所起，皆始于荣卫，然后婬于皮肉筋脉，故经言∶是动脉者，气也。所生病者，血也。先为是动，而后所生病也。由此推之，则知皮肉经脉，亦是后所生之病耳。是以刺法中但举荣卫，盖取荣卫逆顺，则皮骨肉筋之治在其中矣。以此思之，至于部分有浅深之不同，却要下针无过不及为妙也。</p>

<p>一曰皮肤，二曰肌肉，三曰筋骨。</p>

<p>问∶刺有久速。</p>

<p>答曰∶此乃量病轻重而行，轻者一补一泻足矣，重者至再至三也。假令得病气而补泻之，其病未尽，仍复停针，候气再至，又行补泻。经言∶刺虚须其实，刺实须其虚也。</p>

<p>问∶诸家刺齐异同。</p>

<p>答曰∶《灵枢》所言∶始刺浅之，以逐邪气，而来血气（谓绝皮以出陽邪也）。后刺深之，以致陰气之邪（谓陰邪出者少，益深绝皮，致肌肉未入分肉间也）。最后取刺极深之，以下谷气（谓已入分肉之间，则谷气出矣），此其旨也。余读《难经》，常见针师丁德用所注，乃言人之肌肉，皆有浓薄之处，但皮肤之上，为心肺之部，陽气所行；肌肉之下，为肝肾之部，陰气所行也。是说所以发挥《灵枢》之旨，却甚详明。至于孙氏《千金方》所言∶针入一分，则知天地之气（亦与始刺浅之，而来血气意合）。针入二分，则知呼吸出入，上下水火之气（亦与后刺深之，以致陰气意合）。针入三分，则知四时五行，五脏六腑逆顺之气（亦与最后极深，以下谷气意合，乃根本也）。《玄珠密语》言∶入皮三分，心肺之部，陽气所行。</p>

<p>入皮五分，肾肝之部，陰气所行（取象三天两地之数）。此说可谓详明矣。及夫后贤所着，则又有自一分，而累至于十分之说，此法益详且密矣。大抵博约不同，其理无异，互相发明，问∶陰陽居易之理。</p>

<p>答曰∶此则陰陽相乘之意也。以其陽入陰分，陰出陽分，相易而居，成其病也。推原所由，或因荣气衰少，而卫气内伐；或因卫气衰少，而荣气外溢。故令血气不守其位，一方气聚，则为一方实，一方气散，则为一方虚。其实者为痛，其虚者为痒。痛者陰也，痛而以手按之不得者，亦陰也，法当深刺之。痒则陽也，法当浅刺之。病在上者陽也，在下者陰也。</p>

<p>病先起于陰者，法当先治其陰，而后治其陽也。病先起于陽者，法当先治其陽，而后治其陰问∶顺逆相反之由。</p>

<p>答曰∶此谓卫气独不得循于常道也，其名曰厥，为病不同，刺法当别。故经言∶刺热厥者，若留针反为寒。刺寒厥者，若留针反为热。盖被逆气使然。由是言之，刺热厥者，宜三刺陰，一刺陽。刺寒厥者，宜三刺陽，一刺陰。惟其久病之人，则邪气入深，却当深入而久留，须间日而复刺之，必先调其左右，去其血脉。</p>

<p>问∶虚实寒热之治。</p>

<p>答曰∶先诊人迎气口，以知陰陽有余不足，以审上下经络，循其部分之寒热，切其九候之变易，按其经络之所动，视其血脉之色状，无过则同，有过则异，脉急以行，脉大以弱，则欲要静，筋力无劳。凡气有余于上者，导而下之。不足于上者，推而扬之。经云∶稽留不到者，因而迎之。气不足者，积而从之。大热在上者，推而下之。从下止者，引而去之。大寒在外者，留而补之。入于中者，从而泻之。上寒下热者，推而上之。上热下寒者，引而下之。寒与热争者，导而行之。菀陈而血结者，刺而去之。</p>

<p>问∶补者从卫取气，泻者从荣置气。</p>

<p>卫气者，浮气也，专主于表。荣气者，精气也，专主于里。故经言∶荣者水谷之精也，血气调和于五脏，洒陈于六腑，乃能入脉，循上下，贯五脏，络六腑也。卫者水谷之生也，悍疾滑利，不能入脉，故循皮肤之中，分肉之间，熏于肓膜，散于胸腹，逆其气则病，从其气则愈。如是则荣卫为中外之主，不亦大乎！安得不求其补泻焉。</p>

<p>问∶刺陽者卧针而刺之，刺陰者按令陽散乃内针。</p>

<p>答曰∶刺陽部者，从其浅也，系属心肺之分。刺陰部者，从其深也，系属肾肝之分。凡欲行陽，浅卧下针，循而扪之，令舒缓，弹而努之，令气隆盛而后转针，其气自张布矣，以陽部主动故也。凡欲行陰，必先按爪，令陽气散，直深内针，得气则伸提之，其气自调畅矣，以陰部主静故也。</p>

<p>问∶能知迎随之气，可令调之。</p>

<p>答曰∶迎随之法，因其中外上下、病道遥远而设也。是故当知荣卫内外之出入，经脉上下之往来，乃可行之。夫荣卫者陰陽也，经言∶陽受气于四末，陰受气于五脏。故泻者先深而后浅，从内引持而出之。补者先浅而后深，从外推内而入之。乃是因其陰陽内外而进退针耳。至于经脉为流行之道，手三陽经，从手上头；手三陰经，从胸至手；足三陽经，从头下足；足三陰经，从足入腹。故手三陽泻者，针芒望外，逆而迎之；补者针芒望内，顺而追之，余皆仿此。乃是因其气血往来，而顺逆行针也。大率言荣卫者，是内外之气出入。言经脉者，是上下之气往来。各随所在顺逆而为刺也。故曰迎随耳。</p>

<p>问∶补泻之时，与气开阖相应否？答曰∶此法非止推于十干之穴，但凡针入皮肤间，当陽气舒发之分谓之开。针至肉分间，当陰气封固之分谓之阖。然开中有阖，阖中有开，一开一阖之机，不离孔中，交互停针，察其气以为补泻。故《千金》言∶卫外为陽部，荣内为陰部。</p>

<p>问∶方刺之时，必在悬陽，及与两卫，神属勿去，知病存亡。</p>

<p>答曰∶悬陽，谓当腠理间朝针之气也。两卫，谓迎随呼吸出入之气也。神属勿去，知病存亡，谓左手占候，以为补泻也。</p>

<p>此古人立法，言多妙处。</p>

<p>问∶容针空豆许。</p>

<p>此法正为迎随而设也。是以气至针下，必先提退空歇，容豆许，候气至然后迎之、随之。经言∶近气不失，远气乃来。</p>

<p>问∶刺有大小。</p>

<p>答曰∶有平补平泻，谓其陰陽不平而后平也。陽下之曰补，陰上之曰泻。但得内外之气调则已。有大补大泻，惟其陰陽俱有盛衰，内针于天地部内，俱补俱泻，必使经气内外相通，上下相接，盛气乃衰，此名∶调陰换陽，一名∶接气通经，一名∶从本引末。审按其道以予之，徐往徐来以去之，其实一义也。</p>

<p>问∶穴在骨所。</p>

<p>答曰∶初下针入腠理，得穴之时，随吸内针，乃可深知之。不然，气与针忤，不能进。</p>

<p>又凡肥人内虚，要先补后泻；瘦人内实，要先泻后补。</p>

<p>问∶补泻得宜。</p>

<p>答曰∶凡病在一方，中外相袭，用子午法补泻，左右转针是也。病在三陰三陽，用流注法补泻，荥俞呼吸出纳是也。二者不同。至于弹爪提按之类，无不同者，要明气血何如耳。</p>

<p>问∶迎夺随济，固言补泻，其义何如？答曰∶迎者，迎其气之方来，如寅时气来注于肺，卯时气来注于大肠，此时肺大肠气方盛，而夺泻之也。随者，随其气之方去，如卯时气去注大肠，辰时气去注于胃肺与大肠，此时正虚，而济补之也。余仿此。</p>

<p>问∶针入几分，留几呼？答曰∶不如是之相拘。盖肌肉有浅深，病去有迟速，若肌肉浓实处，则可深；浅薄处，则宜浅。病去则速出针，病滞则久留针为可耳。</p>

<p>问∶补泻有不在井荥俞经合者多如何？答曰∶如晴明、瞳子 治目疼，听宫、丝竹空、听会治耳聋，迎香治鼻，地仓治口，风池、头维治头项，古人亦有不系井荥俞经合者如此。盖以其病在上，取之上也。</p>

<p>问∶经穴流注，按时补泻，今病有各经络，按时能去病否？答曰∶病着于经，其经自有虚实耳。补虚泻实，亦自中病也。病有一针而愈，有数针始愈。盖病有新痼浅深，而新浅者，一针可愈，若深痼者，必屡针可除。丹溪、东垣有一剂愈者，有至数十剂而愈者，今人用一针不愈，则不再针矣。且病非独出于一经一络者，其发必有六气之兼感，标本之差殊，或一针以愈其标，而本未尽除；或独取其本，而标复尚作，必数针方绝其病之邻也。</p>

<p>问∶针形至微何能补泻？答曰∶如气球然，方其未有气也，则恹塌不堪蹴踢，及从窍吹之，则气满起胖，此虚则补之之义也。去其窍之所塞，则气从窍出，复恹塌矣，此实则泻之之义也。</p>

<p>问∶《内经》治病，汤药少而针灸多，何也？答曰∶《内经》，上古书也。上古之人，劳不至倦，逸不至流，食不肥鲜，以戕其内，衣不蕴热，以伤其外，起居有节，寒暑知避，恬澹虚无，精神内守，病安从生？虽有贼风虚邪，莫能深入，不过凑于皮肤，经滞气郁而已。以针行气，以灸散郁，则病随已，何待于汤液耶？当今之世，道德日衰，以酒为浆，以妄为常，纵欲以竭其精，多虑以散其真，不知持满，不解御神，务快其心，过于逸乐，起居无节，寒暑不避，故病多从内生，外邪亦易中也。经曰∶针刺治其外，汤液治其内，病既属内，非汤液又不能济也。此和缓以后，方药盛行，而针灸兼用，固由世不古，若人非昔比，亦业针法之不精，传授之不得其诀耳。非古用针灸之多，今用针灸之少，亦非汤液之宜于今，而不宜于古耶。学人当究心焉。</p>

<p>问∶八法流注之要诀何如？答曰∶口诀固多，未能悉录，今先撮其最要者而言之∶上古流传真口诀，八法原行只八穴。口吸生数热变寒，口呼成数寒变热。先呼后吸补自真，先吸后呼泻自捷。徐进疾退曰泻寒，疾进徐退曰补热。紧提慢按似冰寒，慢提紧按如火热。脉外陽行是卫气，脉内陰行是荣血。虚者徐而进之机，实者疾而退之说。补其母者随而济，泻其子者迎夺挈。但分迎夺与济随，实泻虚补不妄说。天部皮肤肌肉人，地部筋骨分三截。卫气逆行荣顺转，夏浅冬深肥瘦别。毋伤筋膜用意求，行针犹当辨骨节。拇指前进左补虚，拇指后退右泻实。牢濡得失定浮沉，牢者为得濡为失。泻用方而补为圆，自然荣卫相交接。右泻先吸退针呼，左补先呼出针吸。莫将此法作寻常，弹努循扪指按切。分筋离骨陷中来，却将机关都漏泄。行人载道欲宣扬，湍水风林没休歇。感谢三皇万世恩，阐尽针经真口</p>


<p class='red'>【禁针穴歌】</p>

<p>脑户、囟会及神庭，玉枕、络却到承灵，颅息、角孙、承泣穴，神道、灵台、膻中明。</p>

<p>水分、神阙、会陰上，横骨、气冲针莫行，箕门、承筋、手五里，三陽络穴到青灵。孕妇不宜针合谷，三陰交内亦通论，石门针灸应须忌，女子终身孕不成。外有云门并鸠尾，缺盆主客深晕生，肩井深时亦晕倒，急补三里人还平。刺中五脏胆皆死，冲陽血出投幽冥，海泉、颧 乳头上，脊间中髓伛偻形。手鱼腹陷陰股内，膝膑筋会及肾经，腋股之下各三寸，目眶关节皆通评。</p>


<p class='red'>【禁灸穴歌】</p>

<p>哑门、风府、天柱擎，承光、临泣、头维平，丝竹、攒竹、睛明穴，素 、禾 、迎香程。颧 、下关、人迎去，天牖、天府、到周荣，渊液、乳中、鸠尾下，腹哀臂后寻肩贞。</p>

<p>陽池、中冲、少商穴，鱼际、经渠一顺行，地五、陽关、脊中主，隐白、漏谷通陰陵。条口、犊鼻上陰市，伏兔，髀关、申脉迎，委中、殷门、承扶上，白环、心俞同一经。灸而勿针针勿灸，针经为此尝叮咛，庸医针灸一齐用，徒施患者炮烙刑。</p>


<p class='red'>【太乙歌】</p>

<p>［其法∶从冬至、立春数起，至立冬、中宫止，复从冬至起。］立春艮上起天留，戊寅巳丑左足求，春分左胁仓门震，乙卯日见定为仇。立夏戊辰已巳巽，陰洛宫中左手愁，夏至上天丙午日，正直膺喉离首头。立秋玄委宫右手，戊申己未坤上游，秋分仓果西方兑，辛酉还从右胁谋。立冬右足加新洛，戊戌巳亥干位收，冬至坎方临叶蛰，壬子腰尻下窍流。五脏六腑并脐腹，招摇戊巳在中州，溃治痈疽当须避，犯其天忌疾按《难经》太乙日游，以冬至日居叶蛰宫，数所在从一处至九日复反，如是无已，终而复始。</p>


<p class='red'>【尻神禁忌】</p>

<p>［九宫尻神禁忌歌］坤踝震 指牙上，巽属头兮乳口中，面背目干手膊兑，项腰艮膝肋离从，坎肘脚肚轮流</p>

<p>［此神农所制。其法一岁起坤，二岁起震，逐年顺飞九宫，周而复始，行年到处，所主伤体，切］</p>

<p>［窍忌针灸；若误犯之，轻发痈疽，重则丧命，戒之戒之！］</p>


<p class='red'>【人神禁忌】</p>

<p>［九部人神禁忌歌］一脐二心三到肘，四咽五口六在首，七脊八膝九在足，轮流顺数忌针灸。</p>

<p>［此法∶一岁起脐，二岁起心，周而复始，顺数。］</p>

<p>［十干人神］甲不治头，乙喉，丙肩，丁心，戊腹，己脾，庚腰，辛膝，壬肾，癸足。</p>

<p>［十二支人神］子目，丑耳，寅胸，卯齿，辰腰，巳手，午心，未足，申头，酉膝，戌陰，亥颈。</p>

<p>［十二部人神禁忌歌］</p>

<p>［其法∶一岁起心，二岁起喉，周而复始，数之。］一心二喉三到头，四肩五背六腰求，七腹八项九足（十）膝，十一陰（十二）股是一周。</p>

<p>［四季人神歌］春秋左右胁，冬夏在腰脐，四季人神处，针灸莫妄施。</p>

<p>［逐日人神歌］初一十一廿一起，足拇鼻柱手小指；初二十二二十二，外踝发际外踝位；初三十三二十三，股内牙齿足及肝；初四十四廿四又，腰间胃脘陽明手；初五十五廿五并，口内遍身足陽明；初六十六廿六同，手掌胸前又在胸；初七十七二十七，内踝气冲及在膝；初八十八廿八辰，腕内股内又在陰；初九十九二十九，在尻在足膝胫后；初十二十三十日，腰背内踝足跗</p>

<p>［逐时人神］子时踝，丑时腰，寅时目，卯时面，辰时头，巳手；午时胸，未时腹，申时心，酉时背，戌时项，亥股。</p>

<p>［逐月血忌歌］行针须要明血忌，正丑二寅三之未，四申五卯六酉宫，七辰八戌九居巳，十亥十一月午当，腊子更加逢日闭。</p>

<p>［逐月血支歌］血支针灸仍须忌，正丑二寅三卯位，四辰五巳六午中，七未八申九酉部，十月在戌十一亥，十二月于子上议。</p>

<p>［四季避忌日］春甲乙 夏丙丁 四季戊己 秋庚辛 冬壬癸</p>

<p>［男避忌日］壬辰 甲辰 乙巳 丙午 丁未 辛未 除日 戌日</p>

<p>［女避忌日］甲寅 乙卯 乙酉 乙巳 丁巳 辛未 破日 亥日</p>

<p>［针灸服药吉日］丁卯 庚午 甲戌 丙子 壬午 甲申 丁亥 辛卯 壬辰 丙申 戊戌 己亥 己未</p>


<p>［针灸忌日］辛未 乃扁鹊死日 白虎 月厌 月杀 月刑</p>

<p>［十干日不治病］甲不治头，乙不治喉，丙不治肩，丁不治心，戊己日不治腹，庚不治腰，辛不治膝，壬按以上避忌俱不合《素问》，乃后世术家之说。惟四季避忌与《素问》相同。惟避此及尻神、逐日人神，可耳。若急病，人尻神亦不必避也。</p>


<p class='red'>【出处】：</p>
<p>中医药文献博览-针灸推拿-针灸大成-卷四</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119869.html' class='pagedaohang'>【上一篇】<i>:卷五</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119867.html' class='pagedaohang'>【下一篇】<i>：卷三</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>