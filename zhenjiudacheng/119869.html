<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷三</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119870.html' class='pagedaohang'>【上一篇】<i>:卷四</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119868.html' class='pagedaohang'>【下一篇】<i>：卷二</i></a></span>
</ul>
<div class="articleContent" id="articleContent"> <p class='red'>【五运主病歌】</p>

<p>（《医经国小》）</p>

<p>诸风掉眩乃肝木，痛痒疮疡心火属，湿肿满本脾土经，气贲郁痿肺金伏，寒之收引肾水乡，五运主病枢要目。</p>


<p class='red'>【六气为病歌】</p>

<p>诸暴强直支痛，里急筋缩 戾，本足肝胆二经，厥陰风木之气。</p>

<p>诸病喘呕及吐酸，暴注下迫转筋难，小便混浊血溢泄，瘤气结核疡疹斑。痈疽吐下霍乱症，瞀郁肿胀鼻塞干，鼽衄淋泌身发热，恶寒战栗惊惑间。笑悲谵妄衄 污，腹胀鼓之有声和，少陰君火手二经，真心小肠气之过。</p>

<p>与强直积饮 ，霍乱中满诸膈痞，体重吐下 肿痿，肉如泥之按不起。太陰湿土二足经，脾与从中胃之气。</p>

<p>诸热瞀 筋惕惕，悸动搐搦螈 极，暴喑冒昧躁扰狂，骂詈惊骇气上逆。 肿疼酸嚏呕疮，喉痹耳鸣聋欲闭，呕痛溢食下不能，目昧不明 翳。或禁栗之如丧神，暴病暴死暴注利，少陽相火手二经，心包络与三焦气。</p>

<p>诸涩枯涸闭，干劲揭皴起，陽明之燥金，肺与大肠气。</p>

<p>上下水液出澄冷， 瘕 疝坚痞病，腹满急痛痢白清，食已不饥吐痢腥，屈伸不便与厥逆，厥逆禁固太陽经。肾与膀胱为寒水，陰陽标本六气里。</p>


<p class='red'>【百穴法歌】</p>

<p>（《神应经》）</p>

<p>手之太陰经属肺，尺泽肘中约纹是，列缺侧腕寸有半，经渠寸口陷脉记。太渊掌后横纹头，鱼际节后散脉里，少商大指内侧寻，爪甲如韭此为的。</p>

<p>手陽明经属大肠，食指内侧号商陽，本节前取二间定，本节后勿三间忘。歧骨陷中寻合谷，陽溪腕中上侧详，三里、曲池下二寸，曲池曲肘外辅当，肩 肩端两骨觅，五分侠孔取迎香足陽明兮胃之经，头维、本神寸五分，颊车耳下八分是，地仓侠吻四分临，伏兔、陰市上三寸，陰市膝上三寸针。三里膝下三寸取，上廉里下三寸主，下廉上廉下三寸，解溪腕上系鞋处，冲陽陷谷上二寸，陷谷庭后二寸举，内庭次指外间求，厉兑如韭足次趾。</p>

<p>足之太陰经属脾，隐白大趾内角宜，大都节后白肉际，太白核骨下陷为。公孙节后一寸得，商丘踝下前取之，内踝三寸陰交穴，陰陵膝内辅下施。</p>

<p>手少陰兮心之经，少海肘内节后明，通里掌后才一寸，神门掌后锐骨精。</p>

<p>手太陽兮小肠索，小指之端取少泽，前谷外侧本节前，后溪节后仍外侧。腕骨腕前起骨下，陽谷锐下腕中得，小海肘端去五分，听宫耳珠如菽侧。</p>

<p>太陽膀胱何处看，睛明目 内角畔，攒竹两眉头陷中，络却后发四寸半。肺俞三椎膈俞七，肝俞九椎之下按，肾俞十四椎下旁，膏肓四五三分算。委中膝 约纹中，承山 下分肉断，昆仑踝下后五分，金门踝下陷中撰。申脉踝下筋骨间，可容爪甲慎勿乱。</p>

<p>少陰肾兮安所觅？然谷踝前骨下识，太溪内踝后五分，照海踝下四分的。复溜内踝上二寸，向后五分太溪直。</p>

<p>手厥陰兮心包络，曲泽肘内横纹作，间使掌后三寸求，内关二寸始无错，大陵掌后两筋间，中冲中指之端度。</p>

<p>手少陽兮三焦论，小次指间名液门，中渚次指本节后，陽池表腕有穴存。腕后二寸外关络，支沟腕后三寸闻，天井肘上一寸许，角孙耳廓开口分。丝竹眉后陷中按，耳门耳缺非虚足少陽胆取听会，耳前陷中分明揣，目上入发际五分，临泣之穴于斯在。目窗泣上寸半风池发后际中论，肩井骨前看寸半，带脉肋下寸八分。环跳髀枢寻宛宛，风市髀外两筋显，陽陵膝下一寸求，陽辅踝上四寸远。绝骨踝上三寸从，丘墟踝前有陷中，临泣侠溪后寸半，侠溪小次岐骨缝。</p>

<p>厥陰肝经果何处？大敦拇指有毛聚，行间骨尖动脉中，太冲节后有脉据，中封一寸内踝前，曲泉纹头两筋着。章门脐上二寸量，横取六寸看两旁，期门乳旁一寸半，直下寸半二肋详。</p>

<p>督脉水沟鼻柱下，上星入发一寸者，百会正在顶之巅，风府后发一寸把。哑门后发际五分，大椎第一骨上存，腰俞二十一椎下，请君仔细详经文。</p>

<p>任脉中行正居腹，关元脐下三寸录，气海脐下一寸半，神阙脐中随所欲。水分脐上一寸求，中脘脐上四寸取，膻中两乳中间索，承浆宛宛唇下搜。</p>


<p class='red'>【十二经脉歌】</p>

<p>（《聚英》）</p>

<p>手太陰肺中焦生，下络大肠出贲门，上膈属肺从肺系，系横出腋 中行。肘臂寸口上鱼际，大指内侧爪甲根，支络还从腕后出，接次指属陽明经。此经多气而少血，是动则病喘与咳，肺胀膨膨缺盆痛，两手交瞀为臂厥。所生病者为气嗽，喘渴烦心胸满结， 臂之内前廉痛，小便频数掌中热。气虚肩背痛而寒，气盛亦疼风汗出，欠伸少气不足息，遗矢无度溺色陽明之脉手大肠，次指内侧起商陽，循指上连出合谷，两筋歧骨循臂肪。入肘外廉循，肩端前廉柱骨旁，从肩下入缺盆内，络肺下膈属大肠。支从缺盆直上颈，斜贯颊前下齿当，环出人中交左右，上侠鼻孔注迎香。此经气盛血亦盛，是动 肿并齿痛；所生病者为鼽衄目黄口干喉痹生。大指次指难为用，肩前 外痛相仍，气有余兮脉热肿，虚则寒栗病偏增。</p>

<p>胃足陽明交鼻起，下循鼻外下入齿，还出侠口绕承浆，颐后大迎颊车里。耳前发际至额颅，支下人迎缺盆底，下膈入胃络脾宫，直者缺盆下乳内。一支幽门循腹中，下行直合气冲逢，遂由髀关抵膝膑， 跗中指内关同。一支下膝注三里，前出中指外关通，一支别走足跗趾，大趾之端经尽矣。此经多气复多血，是动欠伸面颜黑。凄凄恶寒畏见人，忽闻木音心惕，登高而歌弃衣走，甚则腹胀仍贲响。凡此诸疾皆 厥，所生病者为狂疟，温婬汗出鼻流血，口 唇裂又喉痹，膝膑疼痛腹胀结，气膺伏兔 外廉，足跗中趾俱痛彻，有余消谷溺色黄，不足身前寒振栗，胃房胀满食不消，气盛身前皆有热。</p>

<p>太陰脾起足大趾，上循内侧白肉际，核骨之后内踝前，上 循 胫膝里。股内前廉入腹中，属脾络胃与膈通，侠喉连舌散舌下，支络从胃注心宫。此经气盛而血衰，是动其病气所为，食入即吐胃脘痛，更兼身体痛难移，腹胀善噫舌本强，得后与气快然衰。所生病者舌亦痛，体重不食亦如之，烦心心下仍急痛，泄水溏瘕寒疟随，不卧强立股膝肿，疸发身黄大指手少陰脉起心中，下膈直与小肠通，支者还从肺系走，直上喉咙系目瞳。直者上肺出腋下， 后肘内少海从，臂内后廉抵掌中，锐骨之端注少冲。多气少血属此经，是动心脾痛难任，渴欲饮水咽干燥，所生胁痛目如金， 臂之内后廉痛，掌中有热向经寻。</p>

<p>手太陽经小肠脉，小指之端起少泽，循手外廉出踝中，循臂骨出肘内侧。上循 外出后廉，直过肩解绕肩胛，交肩下入缺盆内，向腋络心循咽嗌。下膈抵胃属小肠，一支缺盆贯颈，至目锐 却入耳，复从耳前仍上颊，抵鼻升至目内 ，斜络于颧别络接。此经少气还多血，是动则病痛咽嗌，颔下肿兮不可顾，肩如拔兮 似折。所生病主肩 痛，耳聋目黄肿腮颊，肘臂之外后廉痛，部分犹当细分别。</p>

<p>足太陽经膀胱脉，目内 上起额尖，支者巅上至耳角，直者从巅脑后悬。络脑还出别下项，仍循肩膊侠脊边，抵腰膂肾膀胱内，一支下与后陰连。贯臀斜入委中穴，一支膊内左右别，贯胛侠脊过髀枢，臀内后廉 中合，下贯 内外踝后，京骨之下指外侧。此经血多气犹少，是动头疼不可当，项如拔兮腰似折，髀枢痛彻脊中央， 如结兮 如裂，是为踝厥筋乃伤。所生疟痔小指废，头囟顶痛目色黄，腰尻 脚疼连背，泪流鼻衄及癫狂。</p>

<p>足经肾脉属少陰，小指斜趋涌泉心，然骨之下内踝后，别入跟中 内侵。出 内廉上股内，贯脊属肾膀胱临，直者属肾贯肝膈，入肺循喉舌本寻；支者从肺络心内，仍至胸中部分深。此经多气而少血，是动病饥不欲食，喘嗽唾血喉中鸣，坐而欲起面如垢，目视KT KT 气不足，心悬如饥常惕惕。所生病者为舌干，口热咽痛气贲逼，股内后廉并脊疼，心肠烦痛疸而，痿厥嗜卧体怠惰，足下热痛皆肾厥。</p>

<p>手厥陰心主起胸，属包下膈三焦宫，支者循胸出胁下，胁下连腋三寸同。仍上抵腋循内，太陰、少陰两经中，指透中冲支者别，小指次指络相通。此经少气原多血，是动则病手心热，肘臂挛急腋下肿，甚则胸胁支满结。心中澹澹或大动，善笑目黄面赤色，所生病者为烦心，心痛掌热病之则。</p>

<p>手经少陽三焦脉，起自小指次指端，两指歧骨手腕表，上出臂外两骨间。肘后 外循肩上，少陽之后交别传，下入缺盆膻中分，散络心包膈里穿。支者膻中缺盆上，上项耳后耳角旋，屈下至颐仍注颊，一支出耳入耳前，却从上关交曲颊，至目内 乃尽焉。此经少血还多气，是动耳鸣喉肿痹，所生病者汗自出，耳后痛兼目锐 ，肩 肘臂外皆疼，小指次指亦如足脉少陽胆之经，始从两目锐 生，抵头循角下耳后，脑空风池次第行。手少陽前至肩上，交少陽右上缺盆，支者耳后贯耳内，出走耳前锐 循。一支锐 大迎下，合手少陽抵根，下加颊车缺盆合，入胸贯膈络肝经。属胆仍从胁里过，下入气冲毛际萦，横入髀厌环跳内，直者缺盆下腋膺。过季胁下髀厌内，出膝外廉是陽陵，外辅绝骨踝前过，足跗小趾次趾分。一支别从大趾去，三毛之际接肝经。此经多气而少血，是动口苦善太息，心胁疼痛难转移，面尘足热体无泽。所生头痛连锐 ；缺盆肿痛并两腋，马刀挟瘿生两旁，汗出振寒 疟疾，胸胁髀膝至胫骨，绝骨踝痛及诸节。</p>

<p>厥陰足脉肝所终，大指之端毛际丛，足跗上廉太冲分，踝前一寸入中封。上踝交出太陰后，循 内廉陰股冲，环绕陰器抵小腹，侠胃属肝络胆逢。上贯膈里布胁肋，侠喉颃颡目系同，脉上巅会督脉出，支者还生目系中，下络颊里环唇内，支者便从膈肺通。此经血多气少焉，是动腰疼俯仰难，男疝女人小腹肿，面尘脱色及咽干。所生病者为胸满，呕吐洞泄小便难，或时遗溺并狐疝，临症还须仔细看。</p>


<p class='red'>【玉龙歌】</p>

<p>（杨氏注解）</p>

<p>扁鹊授我玉龙歌，玉龙一试绝沉 ，玉龙之歌真罕得，流传千载无差讹。我今歌此玉龙诀，玉龙一百二十穴，医者行针殊妙绝，但恐时人自差别。补泻分明指下施，金针一刺显明医，伛者立伸偻者起，从此名扬天下知。</p>

<p>凡患伛者，补曲池，泻人中；患偻者，补风池，泻绝骨。</p>

<p>中风不语最难医，发际顶门穴要知，更向百会明补泻，实时苏醒免灾危。</p>

<p>顶门即囟会也，禁针，灸五壮。百会先补后泻，灸七壮，艾如麦大。</p>

<p>鼻流清涕名鼻渊，先泻后补疾可痊，若是头风并眼痛，上星穴内刺无偏。</p>

<p>上星穴流涕并不闻香臭者，泻俱得气补。</p>

<p>头风呕吐眼昏花，穴取神庭始不瘥，孩子慢惊何可治，印堂刺入艾还加。</p>

<p>神庭入三分，先补后泻。印堂入一分，沿皮透左右攒竹，大哭效，不哭难。急惊泻，慢头项强痛难回顾，牙疼并作一般看，先向承浆明补泻，后针风府实时安。</p>

<p>承浆宜泻，风府针不可深。</p>

<p>偏正头风痛难医，丝竹金针亦可施，沿皮向后透率谷，一针两穴世间稀。</p>

<p>偏正头风有两般，有无痰饮细推观，若然痰饮风池刺，倘无痰饮合谷安。</p>

<p>风池刺一寸半，透风府穴，此必横刺方透也，宜先补后泻，灸十一壮。合谷穴针至劳宫，灸二七壮。</p>

<p>口眼 斜最可嗟，地仓妙穴连颊车， 左泻右根据师正， 右泻左莫令斜灸地仓之艾，如绿豆，针向颊车，颊车之针，向透地仓。</p>

<p>不闻香臭从何治？迎香两穴可堪攻，先补后泻分明效，一针未出气先通。</p>

<p>耳聋气闭痛难言，须刺翳风穴始痊，亦治项上生瘰 ，下针泻动即安然。</p>

<p>耳聋之症不闻声，痛痒蝉鸣不快情，红肿生疮须用泻，宜从听会用针行。</p>

<p>偶尔失音言语难，哑门一穴两筋间，若知浅针莫深刺，言语音和照旧安。</p>

<p>眉间疼痛苦难当，攒竹沿皮刺不妨，若是眼昏皆可治，更针头维即安康。</p>

<p>攒竹宜泻，头维入一分，沿皮透两额角，疼泻，眩晕补。</p>

<p>两睛红肿痛难熬，怕日羞明心自焦，只刺睛明、鱼尾穴，太陽出血自然消。</p>

<p>睛明针五分，后略向鼻中，鱼尾针透鱼腰，即童子 ，俱禁灸。如虚肿不宜去血。</p>

<p>眼痛忽然血贯睛，羞明更涩最难睁，须得太陽针血出，不用金刀疾自平。</p>

<p>心血炎上两眼红，迎香穴内刺为通，若将毒血搐出后，目内清凉始见功。</p>

<p>内迎香二穴，在鼻孔中，用芦叶或竹叶，搐入鼻内，出血为妙，不愈再针合谷。</p>

<p>强痛脊背泻人中，挫闪腰酸亦可攻，更有委中之一穴，腰间诸疾任君攻。</p>

<p>委中禁灸，四畔紫脉上皆可出血，弱者慎之。</p>

<p>肾弱腰疼不可当，施为行止甚非常，若知肾俞二穴处，艾火频加体自康。</p>

<p>环跳能治腿股风，居 二穴认真攻，委中毒血更出尽，愈见医科神圣功。</p>

<p>居 灸则筋缩。</p>

<p>膝腿无力身立难，原因风湿致伤残，倘知二市穴能灸，步履悠然渐自安。</p>

<p>俱先补后泻。二市者，风市、陰市也。</p>

<p>髋骨能医两腿疼，膝头红肿不能行，必针膝眼、膝关穴，功效须臾病不生。</p>

<p>膝关在膝盖下，犊鼻内，横针透膝眼。</p>

<p>寒湿香港脚不可熬，先针三里及陰交，再将绝骨穴兼刺，肿痛登时立见消。</p>

<p>即三陰交也。</p>

<p>肿红腿足草鞋风，须把昆仑二穴攻，申脉、太溪如再刺，神医妙诀起疲癃。</p>

<p>外昆针透内吕。</p>

<p>脚背疼起丘墟穴，斜针出血实时轻，解溪再与商丘识，补泻行针要辨明。</p>

<p>行步艰难疾转加，太冲二穴效堪夸，更针三里、中封穴，去病如同用手爪。</p>

<p>膝盖红肿鹤膝风，陽陵二穴亦堪攻，陰陵针透尤收效，红肿全消见异功。</p>

<p>腕中无力痛艰难，握物难移体不安，腕骨一针虽见效，莫将补泻等闲看。</p>

<p>急疼两臂气攻胸，肩井分明穴可攻，此穴元来真气聚，补多泻少应其中。</p>

<p>此二穴针二寸效，乃五脏真气所聚之处，倘或体弱针晕，补足三里。</p>

<p>肩背风气连臂疼，背缝二穴用针明，五枢亦治腰间痛，得穴方知疾顿轻。</p>

<p>背缝二穴，在背肩端骨下，直腋缝尖，针二寸，灸七壮。</p>

<p>两肘拘挛筋骨连，艰难动作欠安然，只将曲池针泻动，尺泽兼行见圣传。</p>

<p>尺泽宜泻不灸。</p>

<p>肩端红肿痛难当，寒湿相争气血旺，若向肩 明补泻，管君多灸自安康。</p>

<p>筋急不开手难伸，尺泽从来要认真，头面纵有诸样症，一针合谷效通神。</p>

<p>腹中气块痛难当，穴法宜向内关防，八法有名陰维穴，腹中之疾永安康。</p>

<p>先补后泻，不灸。如大便不通，泻之即通。</p>

<p>腹中疼痛亦难当，大陵、外关可消详，若是胁疼并闭结，支沟奇妙效非常。</p>

<p>脾家之症最可怜，有寒有热两相煎，间使二穴针泻动，热泻寒补病俱痊。</p>

<p>间使透针支沟，如脾寒可灸。</p>

<p>九种心痛及脾疼，上脘穴内用神针，若还脾败中脘补，两针神效免灾侵。</p>

<p>痔漏之疾亦可憎，表里急重最难禁，或痛或痒或下血，二白穴在掌中寻。</p>

<p>二白四穴，在掌后，去横纹四寸，两穴相对，一穴在大筋内，一穴大筋外，针五分，取穴用稻心从项后围至结喉，取草折齐，当掌中大指虎口纹，双围转两筋头，点到掌后臂草尽处是，即间使后一寸， 门穴也。灸二七壮，针宜泻，如不愈，灸骑竹马。</p>

<p>三焦热气壅上焦，口苦舌干岂易调，针刺关冲出毒血，口生津液病俱消。</p>

<p>手臂红肿连腕疼，液门穴内用针明，更将一穴名中渚，多泻中间疾自轻。</p>

<p>液门沿皮针向后，透陽池。</p>

<p>中风之症症非轻，中冲二穴可安宁，先补后泻如无应，再刺人中立便轻。</p>

<p>中冲禁灸，惊风灸之。</p>

<p>胆寒心虚病如何？少冲二穴最功多，刺入三分不着艾，金针用后自平和。</p>

<p>时行疟疾最难禁，穴法由来未审明，若把后溪穴寻得，多加艾火实时轻。</p>

<p>热泻寒补。</p>

<p>牙疼阵阵苦相煎，穴在二间要得传，若患翻胃并吐食，中魁奇穴莫教偏。</p>

<p>乳鹅之症少人医，必用金针疾始除，如若少商出血后，实时安稳免灾危。</p>

<p>三棱针刺之。</p>

<p>如今瘾疹疾多般，好手医人治亦难，天井二穴多着艾，纵生瘰 灸皆安。</p>

<p>宜泻七壮。</p>

<p>寒痰咳嗽更兼风，列缺二穴最可攻，先把太渊一穴泻，多加艾火即收功。</p>

<p>列缺刺透太渊，担穴也。</p>

<p>痴呆之症不堪亲，不识尊卑枉骂人，神门独治痴呆病，转手骨开得穴真。</p>

<p>宜泻灸。</p>

<p>连日虚烦面赤妆，心中惊悸亦难当，若须通里穴寻得，一用金针体便康。</p>

<p>惊恐补，虚烦泻，针五分，不灸。</p>

<p>风眩目烂最堪怜，泪出汪汪不可言，大、小骨空皆妙穴，多加艾火疾应痊。</p>

<p>大、小骨空不针，俱灸七壮，吹之。</p>

<p>妇人吹乳痛难消，吐血风痰稠似胶，少泽穴内明补泻，应时神效气能调。</p>

<p>刺沿皮向后三分。</p>

<p>满身发热痛为虚，盗汗淋淋渐损躯，须得百劳椎骨穴，金针一刺疾俱除。</p>

<p>忽然咳嗽腰背疼，身柱由来灸便轻，至陽亦治黄胆病，先补后泻效分明。</p>

<p>针俱沿皮三分，灸二七壮。</p>

<p>肾败腰虚小便频，夜间起止苦劳神，命门若得金针助，肾俞艾灸起 。</p>

<p>多灸不泻。</p>

<p>九般痔漏最伤人，必刺承山效若神，更有长强一穴是，呻吟大痛穴为真。</p>

<p>伤风不解嗽频频，久不医时劳便成，咳嗽须针肺俞穴，痰多宜向丰隆寻。</p>

<p>灸方效。</p>

<p>膏肓二穴治病强，此穴原来难度量，斯穴禁针多着艾，二十一壮亦无妨。</p>

<p>腠理不密咳嗽频，鼻流清涕气昏沉，须知喷嚏风门穴，咳嗽宜加艾火深。</p>

<p>针沿皮向外。</p>

<p>胆寒由是怕惊心，遗精白浊实难禁，夜梦鬼交心俞治，白环俞治一般针。</p>

<p>更加脐下气海两旁效。</p>

<p>肝家血少目昏花，宜补肝俞力便加，更把三里频泻动，还光益血自无瘥。</p>

<p>多补少泻，灸。</p>

<p>脾家之症有多般，致成番胃吐食难，黄胆亦须寻腕骨，金针必定夺中脘。</p>

<p>无汗伤寒泻复溜，汗多宜将合谷收，若然六脉皆微细，金针一补脉还浮。</p>

<p>针复溜入三分，沿皮向骨下一寸。</p>

<p>大便闭结不能通，照海分明在足中，更把支沟来泻动，方知妙穴有神功。</p>

<p>小腹胀满气攻心，内庭二穴要先针，两足有水临泣泻，无水方能病不侵。</p>

<p>针口用油，不闭其孔。</p>

<p>七般疝气取大敦，穴法由来指侧间，诸经具载三毛处，不遇师传隔万山。</p>

<p>传尸劳病最难医，涌泉出血免灾危，痰多须向丰隆泻，气喘丹田亦可施。</p>

<p>浑身疼痛疾非常，不定穴中细审详，有筋有骨须浅刺，灼艾临时要度量。</p>

<p>不定穴即痛处。</p>

<p>劳宫穴在掌中寻，满手生疮痛不禁，心胸之病大陵泻，气攻胸腹一般针。</p>

<p>哮喘之症最难当，夜间不睡气遑遑，天突妙穴宜寻得，膻中着艾便安康。</p>

<p>鸠尾独治五般痫，此穴须当仔细观，若然着艾宜七壮，多则伤人针亦难。</p>

<p>非高手毋轻下针。</p>

<p>气喘急急不可眠，何当日夜苦忧煎，若得璇玑针泻动，更取气海自安然。</p>

<p>气海先补后泻。</p>

<p>肾强疝气发甚频，气上攻心似死人，关元兼刺大敦穴，此法亲传始得真。</p>

<p>水病之疾最难熬，腹满虚胀不肯消，先灸水分并水道，后针三里及陰交。</p>

<p>肾气冲心得几时，须用金针疾自除，若得关元并带脉，四海谁不仰明医。</p>

<p>赤白妇人带下难，只因虚败不能安，中极补多宜泻少，灼艾还须着意看。</p>

<p>赤泻，白补。</p>

<p>吼喘之症嗽痰多，若用金针疾自和，俞府、乳根一样刺，气喘风痰渐渐磨。</p>

<p>伤寒过经尤未解，须向期门穴上针，忽然气喘攻胸膈，三里泻多须用心。</p>

<p>期门先补后泻。</p>

<p>脾泄之症别无他，天枢二穴刺休瘥，此是五脏脾虚疾，艾火多添病不加。</p>

<p>多灸宜补。</p>

<p>口臭之疾最可憎，劳心只为苦多情，大陵穴内人中泻，心得清凉气自平。</p>

<p>穴法深浅在指中，治病须臾显妙功，劝君要治诸般疾，何不当初记玉龙。</p>


<p class='red'>【胜玉歌】</p>

<p>（杨氏）</p>

<p>胜玉歌兮不虚言，此是杨家真秘传，或针或灸根据法语，补泻迎随随手捻。头痛眩晕百会好，心疼脾痛上脘先，后溪鸠尾及神门，治疗五痫立便痊。</p>

<p>鸠尾穴禁灸，针三分，家传灸七壮。</p>

<p>髀疼要针肩井穴，耳闭听会莫迟延。</p>

<p>针一寸半，不宜停。经言禁灸，家传灸七壮。</p>

<p>胃冷下脘却为良，眼痛须觅清冷渊。霍乱心疼吐痰涎，巨阙着艾便安然，脾疼背痛中渚泻，头风眼痛上星专。</p>

<p>头项强急承浆保，牙腮疼紧大迎全，行间可治膝肿病，尺泽能医筋拘挛。</p>

<p>若人行步苦艰难，中封、太冲针便痊，脚背痛时商丘刺，瘰 少海、天井边。筋疼闭结支沟穴，颔肿喉闭少商前，脾心痛急寻公孙，委中驱疗脚风缠。</p>

<p>泻却人中及颊车，治疗中风口吐沫，五疟寒多热更多，间使、大杼真妙穴；经年或变劳怯者，痞满脐旁章门决。噎气吞酸食不投，膻中七壮除膈热，目内红痛苦皱眉，丝竹、攒竹亦医。若是痰涎并咳嗽，治却须当灸肺俞，更有天突与筋缩，小儿吼闭自然疏。两手酸疼难执物，曲池、合谷共肩 ，臂疼背痛针三里，头风头痛灸风池，肠鸣大便时泄泻，脐旁两寸灸天枢。诸般气症从何治，气海针之灸亦宜，小肠气痛归来治，腰痛中空穴最奇。</p>

<p>中空穴，从肾俞穴量下三寸，各开三寸是穴，灸十四壮，向外针一寸半，此即膀胱经之腿股转酸难移步，妙穴说与后人知，环跳、风市及陰市，泻却金针病自除。</p>

<p>陰市虽云禁灸，家传亦灸七壮。</p>

<p>热疮 内年年发，血海寻来可治之，两膝无端肿如斗，膝眼、三里艾当施。两股转筋承刺，香港脚复溜不须疑，踝跟骨痛灸昆仑，更有绝骨共丘墟，灸罢大敦除疝气，陰交针入下胎遗精白浊心俞治，心热口臭大陵驱，腹胀水分多得力，黄胆至陽便能离。肝血盛兮肝俞泻，痔疾肠风长强欺，肾败腰疼小便频，督脉两旁肾俞除，六十六穴施应验，故成歌诀显针</p>


<p class='red'>【杂病穴法歌】</p>

<p>（《医学入门》）</p>

<p>杂病随症选杂穴，仍兼原合与八法，经络原会别论详，脏腑俞募当谨始，根结标本理玄微，四关三部识其处。</p>

<p>伤寒一日刺风府，陰陽分经次第取。</p>

<p>伤寒一日太陽风府，二日陽明之荥，三日少陽之俞，四日太陰之井，五日少陰之俞，六日厥陰之经。在表刺三陽经穴，在里刺三陰经穴，六日过经未汗，刺期门、三里，古法也。</p>

<p>惟陽症灸关元穴为妙。</p>

<p>汗、吐、下法非有他，合谷、内关、陰交杵。</p>

<p>汗，针合谷入二分，行九九数，搓数十次，男左搓，女右搓，得汗行泻法，汗止身温出针。如汗不止，针陰市，补合谷。吐，针内关入三分，先补六次，泻三次，行子午捣臼法三次，提气上行，又推战一次，病患多呼几次，即吐；如吐不止，补九陽数，调匀呼吸，三十六度，吐止，徐出针，急扪穴；吐不止，补足三里。下，针三陰交入三分，男左女右，以针盘旋，右转六陰数毕，用口鼻闭气，吞鼓腹中，将泻插一下，其人即泄，鼻吸手泻三十六遍，方开口鼻之气，插针即泄；如泄不止，针合谷，升九陽数。凡汗、吐、下，仍分陰陽补泻，就流注穴行之尤妙。</p>

<p>一切风寒暑湿邪，头疼发热外关起，头面耳目口鼻病，曲池、合谷为之主，偏正头疼左右针（左痛针右），列缺、太渊不用补，头风目眩项捩强，申脉、金门、手三里。赤眼迎香出血奇，临泣、太冲、合谷侣（眼肿血烂，泻足临泣），耳聋临泣（补足）与金门，合谷（俱泻）</p>

<p>针后听人语。鼻塞鼻痔及鼻渊，合谷、太冲（俱泻）随手取，口噤 斜流涎多，地仓、颊车仍可举。口舌生疮舌下窍，三棱刺血非粗卤（舌下两边紫筋），舌裂出血寻内关，太冲、陰交走上部，舌上生胎合谷当，手三里治舌风舞，牙风面肿颊车神，合谷（泻足）、临泣泻不数。二陵、二跷与二交，头项手足互相与，两井、两商、二三间，手上诸风得其所，手指连肩相引疼，合谷、太冲能救苦。手三里治肩连脐，脊间心后称中渚，冷嗽只宜补合谷，三陰交泻即时住。霍乱中脘可入深，三里、内庭泻几许，心痛翻胃刺劳宫（热），寒者少泽细手指（补）。</p>

<p>心痛手战少海求，若要除根陰市睹，太渊、列缺穴相连，能祛气痛刺两乳。胁痛只须陽陵泉，腹痛公孙、内关尔，疟疾素问分各经，危氏刺指舌红紫。</p>

<p>足太陽疟，先寒后热，汗出不已，刺金门。足少陽疟，寒热心惕，汗多，刺侠溪。足陽明疟，寒久乃热，汗出喜见火光，刺冲陽。足太陰疟，寒热善呕，呕已乃衰，刺公孙。足少陰疟，呕吐甚欲闭户，刺大钟。足厥陰疟，少腹满，小便不利，刺太冲。心疟刺神门，肝疟中封，脾疟商丘，肺疟列缺，肾疟太溪，胃疟厉兑。危氏刺手十指及舌下紫肿筋痢疾合谷、三里宜，甚者必须兼中膂（白痢合谷，赤痢小肠俞，赤白足三里、中膂），心胸痞满陰陵泉，针到承山饮食美，泄泻肚腹诸般疾（足），三里、内庭功无比。水肿水分与复溜，胀满中脘三里揣。</p>

<p>俱泻。水分先用小针，次用大针，以鸡翎管透之，水出浊者死，清者生，急服紧皮丸敛之。如乡村无药，粗人体实者针之；若高人则禁针。取血法∶先用针补入地部，少停泻出人部，少停复补入地部，少停泻出针，其瘀血自出。虚者只有黄水出，若脚上肿大，欲放水者，仍用此法，于复溜穴上取之。</p>

<p>《内经》针腹，以布缠缴。针家另有盘法∶先针入二寸五分，退出二寸，只留五分在内。如要取上焦包络之病，用针头迎向上刺入二分补之，使气攻上；若脐下有病，针头向下，退出二分泻之。此特备古法，初学不可轻用。</p>

<p>腰痛环跳、委中神，若连背痛昆仑武。腰连腿疼腕骨升，三里降下随拜跪（补腕骨，泻足三里），腰连脚痛怎生医（补）？环跳（泻）、行间与风市。脚膝诸痛羡行间，三里、申脉、金门侈，脚若转筋眼发花，然谷、承山法自古。两足难移先悬钟，条口后针能步履，两足酸麻补太溪，仆参、内庭盘跟楚（脚盘痛泻内庭，脚跟痛泻仆参）。</p>

<p>脚连胁腋痛难当，环跳、陽陵泉内杵，冷风湿痹针环跳，陽陵、三里烧针尾（烧三五壮知痛即止）。七疝大敦与太冲，五淋血海通男妇，大便虚秘补支沟，泻足三里效可拟。热秘气秘先长强，大敦、陽陵堪调护，小便不通陰陵泉，三里泻下溺如注。内伤食积针三里（手足），璇玑相应块亦消，脾病气血先合谷，后刺三陰针用烧。一切内伤内关穴，痰火积块退烦潮，吐血尺泽功无比，衄血上星与禾 。喘急列缺、足三里，呕噎陰交不可饶，劳宫能治五般痫，更刺涌泉疾若挑。神门专治心痴呆，人中、间使祛癫妖，尸厥百会一穴美，更针隐白效昭昭（外用笔管吹耳）。妇人通经泻合谷，三里、至陰催孕妊（虚补合谷），死胎陰交不可缓，胞衣照海、内关寻（俱泻）。小儿惊风少商穴，人中、涌泉泻莫深，痈疽初起审其穴，只刺陽陽经谓痈从背出者，当从太陽经至陰、通谷、束骨、昆仑、委中五穴选用。从鬓出者，当从少陽经窍陰、侠溪、临泣、陽辅、陽陵泉五穴选用。从髭出者，当从陽明经厉兑、内庭、陷谷、冲陽、解溪五穴选用。从胸出者，则以绝骨一穴治之。凡痈疽已破，尻神朔望不忌伤寒流注分手足，太冲、内庭可浮沉，熟此筌蹄手要活，得后方可度金针，又有一言真秘诀，上补下泻值千金。</p>


<p class='red'>【杂病十一穴歌】</p>

<p>（《聚英》）</p>

<p>攒竹、丝空主头疼，偏正皆宜向此针，更去大都除泻动，风池针刺三分深；曲池、合谷先针泻，永与除 病不侵，根据此下针无不应，管教随手便安宁。</p>

<p>头风头痛与牙疼，合谷、三间两穴寻，更向大都针眼痛，太渊穴内用针行；牙疼三分针吕细，齿痛根据前指上明，更推大都左之右，交互相迎仔细穷。</p>

<p>听会兼之与听宫，七分针泻耳中聋，耳门又泻三分许，更加七壮灸听宫；大肠经内将针泻，曲池、合谷七分中，医者若能明此理，针下亡时便见功。</p>

<p>肩背并和肩 痛，曲池、合谷七分深，未愈尺泽加一寸，更于三间次第行；各入七分于穴内，少、风二府刺心经，穴内浅深根据法用，当时蠲疾两之轻。</p>

<p>咽喉以下至于脐，胃脘之中百病危，心气痛时胸结硬，伤寒呕哕闷涎随；列缺下针三分许，三分针泻到风池，二指三间并三里，中冲还刺五分根据。</p>

<p>汗出难来到腕骨，五分针泻要君知，鱼际、经渠并通里，一分针泻汗淋漓；二指三间及三里，大指各刺五分宜，汗至如若通遍体，有人明此是良医。</p>

<p>四肢无力中邪风，眼涩难开百病攻，精神昏倦多不语，风池、合谷用针通；两手三间随后泻，三里兼之与太冲，各入五分于穴内；迎随得法有奇功。</p>

<p>风池手足指诸间，右痪偏风左曰瘫，各刺五分随后泻，更灸七壮便身安；三里、陰交行气泻，一寸三分量病看，每穴又加三七壮，自然瘫痪实时安。</p>

<p>肘痛将针刺曲池，经渠、合谷共相宜，五分针刺于二穴，疟病缠身便得离；未愈更加三间刺，五分深刺莫忧疑，又兼气痛憎寒热，间使行针莫用迟。</p>

<p>腿胯腰疼痞气攻，髋骨穴内七分穷，更针风市兼三里，一寸三分补泻同；又去陰交泻一寸，行间仍刺五分中，刚柔进退随呼吸，去疾除病拈指功。</p>

<p>肘膝疼时刺曲池，进针一寸是相宜，左病针右右针左，根据此三分泻气奇；膝痛二寸针犊鼻，三里、陰交要七次，但能仔细寻其理，劫病之功在片时。</p>


<p class='red'>【长桑君天星秘诀歌】</p>

<p>（《乾坤生意》）</p>

<p>天星秘诀少人知，此法专分前后施，若是胃中停宿食，后寻三里起璇玑。脾病血气先合，后刺三陰交莫迟，如中鬼邪先间使，手臂挛痹取肩 。脚若转筋并眼花，先针承山次内踝，香港脚酸疼肩井先，次寻三里、陽陵泉；如是小肠连脐痛，先刺陰陵后涌泉。耳鸣腰痛先五会，次针耳门、三里内。小肠气痛先长强，后刺大敦不要忙，足缓难行先绝骨，次寻条口及冲陽。牙疼头痛兼喉痹，先刺二间后三里，胸膈痞满先陰交，针到承山饮食喜；肚腹浮肿胀膨膨，先针水分泻建里。伤寒过经不出汗，期门、通里先后看，寒疟面肿及肠鸣，先取合谷后内庭。冷风湿痹针何处？先取环跳次陽陵，指痛挛急少商好，根据法施之无不灵。此是桑君真口诀，时医莫作等闲轻。</p>


<p class='red'>【马丹陽天星十二穴治杂病歌】</p>

<p>三里、内庭穴，曲池、合谷接，委中配承山，太冲、昆仑穴，环跳与陽陵，通里并列缺。合担用法担，合截用法截，三百六十穴，不出十二诀。治病如神灵，浑如汤泼雪，北斗降真机，金锁教开彻，至人可传授，匪人莫浪说。</p>

<p>其一∶三里膝眼下，三寸两筋间。能通心腹胀，善治胃中寒，肠鸣并泄泻，腿肿膝 酸，伤寒羸瘦损，气蛊及诸般。年过三旬后，针灸眼便宽。取穴当审的，八分三壮安。</p>

<p>其二∶内庭次指外，本属足陽明。能治四肢厥，喜静恶闻声，瘾疹咽喉痛，数欠及牙疼，疟疾不能食，针着便惺惺。针三分，灸三壮。</p>

<p>其三∶曲池拱手取，屈肘骨边求。善治肘中痛，偏风手不收，挽弓开不得，筋缓莫梳头，喉闭促欲死，发热更无休，遍身风癣癞，针着实时瘳（针五分，灸三壮）。</p>

<p>其四∶合谷在虎口，两指歧骨间。头疼并面肿，疟病热还寒，齿龋鼻衄血，口噤不开言。针入五分深，令人即便安（灸三壮）。</p>

<p>其五∶委中曲 里，横纹脉中央。腰痛不能举，沉沉引脊梁，酸疼筋莫展，风痹复无常，膝头难伸屈，针入即安康（针五分，禁灸）。</p>

<p>其六∶承山名鱼腹， 肠分肉间。善治腰疼痛，痔疾大便难，香港脚并膝肿，辗转战疼酸，霍乱及转筋，穴中刺便安（针七分，灸五壮）。</p>

<p>其七∶太冲足大趾，节后二寸中。动脉知生死，能医惊痫风，咽喉并心胀，两足不能行，七疝偏坠肿，眼目似云朦，亦能疗腰痛，针下有神功（针三分，灸三壮）。</p>

<p>其八∶昆仑足外踝，跟骨上边寻。转筋腰尻痛，暴喘满冲心，举步行不得，一动即呻吟，若欲求安乐，须于此穴针（针五分，灸三壮）。</p>

<p>其九∶环跳在髀枢，侧卧屈足取。折腰莫能顾，冷风并湿痹，腿胯连 痛，转侧重欷。若人针灸后，顷刻病消除（针二寸，灸五壮）。</p>

<p>其十∶陽陵居膝下，外 一寸中。膝肿并麻木，冷痹及偏风，举足不能起，坐卧似衰翁，针入六分止，神功妙不同（灸三壮）。</p>

<p>其十一∶通里腕侧后，去腕一寸中。欲言声不出，懊恼及怔忡，实则四肢重，头腮面颊红，虚则不能食，暴喑面无容，毫针微微刺，方信有神功（针三分，灸三壮）。</p>

<p>其十二∶列缺腕侧上，次指手交叉。善疗偏头患，遍身风痹麻，痰涎频壅上，口噤不开牙，若能明补泻，应手即如拿（针三分，灸五壮）。</p>


<p class='red'>【四总穴歌】</p>

<p>肚腹三里留，腰背委中求，头项寻列缺，面口合谷收。</p>


<p class='red'>【肘后歌】</p>

<p>（《聚英》）</p>

<p>头面之疾针至陰，腿脚有疾风府寻，心胸有病少府泻，脐腹有病曲泉针。肩背诸疾中渚下，腰膝强痛交信凭，胁肋腿叉后溪妙，股膝肿起泻太冲。陰核发来如升大，百会妙穴真可。顶心头痛眼不开，涌泉下针定安泰。鹤膝肿劳难移步，尺泽能舒筋骨疼，更有一穴曲池妙，根寻源流可调停；其患若要便安愈，加以风府可用针。更有手臂拘挛急，尺泽刺深去不仁，腰背若患挛急风，曲池一寸五分攻。五痔原因热血作，承山须下病无踪，哮喘发来寝不得，丰隆刺入三分深。狂言盗汗如见鬼，惺惺间使便下针。骨寒髓冷火来烧，灵道妙穴分明记，疟疾寒热真可畏，须知虚实可用意；间使宜透支沟中，大椎七壮合圣治；连日频频发不，金门刺深七分是。疟疾三日得一发，先寒后热无他语，寒多热少取复溜，热多寒少用间使。或患伤寒热未收，牙关风壅药难投，项强反张目直视，金针用意列缺求。伤寒四肢厥逆冷脉气无时仔细寻，神奇妙穴真有二，复溜半寸顺骨行。四肢回还脉气浮，须晓陰陽倒换求，寒则须补绝骨是，热则绝骨泻无忧；脉若浮洪当泻解，沉细之时补便瘳。百合伤寒最难医，妙法神针用意推，口噤眼合药不下，合谷一针效甚奇。狐惑伤寒满口疮，须下黄连犀角汤，虫在脏腑食肌肉，须要神针刺地仓。伤寒腹痛虫寻食，吐蛔乌梅可难攻，十日九日必定死，中脘回还胃气通。伤寒痞气结胸中，两目昏黄汗不通，涌泉妙穴三分许，速使周身汗自通。</p>

<p>伤寒痞结胁积痛，宜用期门见深功，当汗不汗合谷泻，自汗发黄复溜凭。飞虎一穴通痞气，祛风引气使安宁。刚柔二 最乖张，口禁眼合面红妆，热血流入心肺腑，须要金针刺少商。</p>

<p>中满如何去得根，陰包如刺效如神，不论老幼根据法用，须教患者便抬身。打扑伤损破伤风，先于痛处下针攻，后向承山立作效，甄权留下意无穷。腰腿疼痛十年春，应针不了便惺惺，大都引气探根本，服药寻方枉费金。脚膝经年痛不休，内外踝边用意求，穴号昆仑并吕细，应时消散实时瘳。风痹痿厥如何治？大杼、曲泉真是妙，两足两胁满难伸，飞虎神针七分到，腰软如何去得根，神妙委中立见效。</p>


<p class='red'>【回陽九针歌】</p>

<p>哑门、劳宫、三陰交，涌泉、太溪、中脘接，环跳、三里、合谷并，此是回陽九针穴。</p>


<p class='red'>【针内障秘歌】</p>

<p>（杨氏）</p>

<p>内障由来十八般，精医明哲用心看，分明一一知形状，下手行针自入玄。察他冷热虚和实，多惊先服镇心丸，弱翳细针粗拨老，针形不可一般般。病虚新瘥怀妊月，针后应知将息难，不雨不风兼吉日，清斋三日在针前。安心定志存真气，念佛亲姻莫杂喧，患者向明盘膝坐，医师全要静心田。有血莫惊须住手，裹封如旧勿频看，若然头痛不能忍，热茶和服草乌烟。七月解封方视物，花生水动莫开言，还睛圆散坚心服，百日冰轮彻九渊。</p>


<p class='red'>【针内障要歌】</p>

<p>内障金针针了时，医师治法要精微，绵包黑豆如球子，眼上安排慢熨之，头边镇枕须平稳，仰卧三朝莫厌迟。封后或然微有痛，脑风KT 动莫狐疑，或针或熨根据前法，痛极仍将火熨宜。盐白梅含止咽吐，大小便起与扶持，高声叫唤私有欲，惊动睛轮见雪飞。三七不须汤洗面，针痕湿着痛微微，五辛酒面周年慎，出户升堂缓步移，双眸了了康宁日，狂客嗔予泄圣</p>


<p class='red'>【补泻雪心歌】</p>

<p>（《聚英》）</p>

<p>行针补泻分寒热，泻寒补热须分别，拈指向外泻之方，拈指向内补之诀。泻左须当大指，泻右大指当后曳。</p>

<p>补左次指向前搓，补右大指往上曳。</p>

<p>如何补泻有两般，盖是经从两边发，补泻又要识迎随，随则为补迎为泻，古人补泻左右分，今人乃为男女别。男女经脉一般生，昼夜循环无暂歇，两手陽经上走头，陰经胸走手指辍，两足陽经头走足，陰经上走腹中结。随则针头随经行，迎则针头迎经夺，更为补泻定吸呼，吸泻呼补真奇绝。补则呼出却入针，要知针用三飞法，气至出针吸气入，疾而一退急扪穴。泻则吸气方入针，要知阻气通身达，气至出针呼气出，徐而三退穴开禁。</p>

<p>此诀出自梓桑君，我今授汝心已雪，正是补泻玄中玄，莫向人前轻易说。</p>


<p class='red'>【行针总要歌】</p>

<p>黄帝金针法最奇，短长肥瘦在临时，但将他手横纹处，分寸寻求审用之。身体心胸或者短，身体心胸或者长，求穴看纹还有理，医工此理要推详。定穴行针须细认，瘦肥短小岂同群，肥人针入三分半，瘦体须当用二分。不肥不瘦不相同，如此之人但着中，只在二三分内取，用之无失且收功，大饥大饱宜避忌，大风大雨亦须容。饥伤荣气饱伤腑，更看人神俱避之。妙针之法世间稀，多少医工不得知，寸寸人身皆是穴，但开筋骨莫狐疑，有筋有骨傍针去，无骨无筋须透之。见病行针须仔细，必明升降合开时，邪入五脏须早遏，祟侵六脉浪翻飞，乌乌稷稷空中堕，静意冥冥起发机，先补真陽元气足，次泻余邪九度嘘，同身逐穴歌中取，捷法昭然径不迷。百会、三陽顶之中，五会、天满名相同，前顶之上寸五取，百病能祛理中风，灸后火燥冲双目，四畔刺血令宣通，井泉要洗原针穴，针刺无如灸有功。前顶寸五三陽前，甄权曾云一寸言，棱针出血头风愈，盐油楷根病自痊。囟会顶前寸五深，八岁儿童可针，囟门未合那堪灸，二者须当记在心。上星会前一寸斟，神庭星前发际寻，诸风灸庭为最妙，庭、星宜灸不宜针。印堂穴并两眉攒，素 面正鼻柱端，动脉之中定禁灸，若燃此穴鼻鼾酸。水沟鼻下名人中，兑端张口上唇宫，龈交二龈中间取，承浆下唇宛内踪，炷艾分半悬浆灸，大则陽明脉不隆。廉泉宛上定结喉，一名舌本立重楼，同身捷法须当记，他日声名</p>


<p class='red'>【行针指要歌】</p>

<p>或针风，先向风府、百会中。或针水，水分侠脐上边取。或针结，针着大肠泄水穴。或针劳，须向膏肓及百劳。或针虚，气海、丹田、委中奇。或针气，膻中一穴分明记。或针嗽，肺俞、风门须用灸。或针痰，先针中脘、三里间。或针吐，中脘、气海、膻中补；番胃吐食一般医，针中有妙少人知。</p>


<p class='red'>【刺法启玄歌（六言）】</p>

<p>十二陰陽气血，凝滞全凭针 ，细推十干五行，谨按四时八节。出入要知先后，开合慎毋妄别，左手按穴分明，右手持针亲切。刺荣无伤卫气，刺卫无伤荣血，循扪引导之因，呼吸调和寒热。补即慢慢出针，泻即徐徐闭穴。发明难、素玄微，俯仰岐黄秘诀，若能劳心劳力，必定愈明愈哲。譬如闭户造车，端正出门合辙，倘逢志士细推，不是知音莫说，了却个中规模，便是医中俊杰。</p>


<p class='red'>【针法歌】</p>

<p>先说平针法，含针口内温，按揉令气散，掐穴故教深，持针安穴上，令他嗽一声，随嗽归天部，停针再至人，再停归地部，待气候针沉，气若不来至，指甲切其经，次提针向病，补必随经刺，令他吹气频，随吹随左转，逐归天地人，待气停针久，三弹更熨温，出针口吸气，急急闭其门。泻欲迎经取，吸则内其针，吸时须右转，根据次进天人，转针仍复吸，根据法要停针，出针吹口气，摇动大其门。</p>


<p class='red'>【策（杨氏考卷）&middot;诸家得失策】</p>

<p>问∶人之一身，犹之天地，天地之气，不能以恒顺，而必待于范围之功，人身之气，不能以恒平，而必待于调摄之技。故其致病也，既有不同，而其治之，亦不容一律，故药与针灸不可缺一者也。然针灸之技，昔之专门者固各有方书，若《素问》、《针灸图》、《千金方》、《外台秘要》，与夫补泻灸刺诸法，以示来世矣。其果何者而为之原欤？亦岂无得失去取于其间欤？诸生以是名家者，请详言之！对曰∶天地之道，陰陽而已矣。夫人之身，亦陰陽而已矣。陰陽者，造化之枢纽，人类之根抵也，惟陰陽得其理则气和，气和则形亦以之和矣。如其拂而戾焉，则赞助调摄之功，自不容已矣。否则，在造化不能为天地立心，而化工以之而息；在夫人不能为生民立命，而何以臻寿考无疆之休哉。此固圣人赞化育之一端也，而可以医家者流而小之耶？愚尝观之易曰∶大哉干元，万物资始；至哉坤元，万物资生。是一元之气，流行于天地之间，一合一辟，往来不穷，行而为陰陽，布而为五行，流而为四时，而万物由之以化生，此则天地显仁藏用之常，固无庸以赞助为也。然陰陽之理也，不能以无愆，而雨寒暑，不能以时若，则范围之功，不能无待于圣人也。故易曰∶后以裁成天地之道，辅相天地之宜，以左右民，此其所以人无夭札，物无疵厉，而以之收立命之功矣。然而吾人同得天地之理以为理，同得天地之气以为气，则其元气流行于一身之间，无异于一元之气流行于天地间也。夫何喜怒哀乐心思嗜欲之 于中，寒暑风雨温凉燥湿之侵于外，于是有疾在腠理者焉，有疾在血脉者焉，有疾在肠胃者焉。然而疾在肠胃，非药饵不能以济；在血脉，非针刺不能以及；在腠理，非熨 不能以达，是针灸药者，医家之不可缺一者也。夫何诸家之术惟以药，而于针灸则并而弃之，斯何以保其元气，以收圣人寿民之仁心哉？然是针与灸也，亦未易言也。孟子曰∶离娄之明，不以规矩，不能成方圆；师旷之聪，不以六律，不能正五音。若古之方书，固离娄之规矩，师旷之六律也。故不溯其源，则无以得古人立法之意，不穷其流，则何以知后世变法之弊。今以古之方书言之，有《素问》、《难经》焉，有《灵枢焉。然《灵枢》之图，或议其太繁而杂；于《金兰循经》，或嫌其太简而略；于《千金方》，或诋其不尽伤寒之数；于《外台秘要》，或议其为医之蔽；于《针灸杂集》，或论其未尽针灸之妙，溯而言之，则惟素、难为最要。盖素、难者，医家之鼻祖，济生之心法，垂之万世而无弊者也。夫既由素、难以溯其源，又由诸家以穷其流，探脉络，索荣卫，诊表里，虚则补之，实则泻之，热则凉之，寒则温之，或通其气血，或维其真元，以律天时，则春夏刺浅，秋冬刺深也。以袭水土则湿致高原，热处风凉也。以取诸人，肥则刺深，瘠则刺浅也。又由是而施之以动摇进退，搓弹摄按之法，示之以喜怒忧惧，思劳醉饱之忌，穷之以井荥俞经合之源，究之以主客标本之道，迎随开合之机。夫然后陰陽和，五气顺，荣卫固，脉络绥，而凡腠理血脉，四体百骸，一气流行，而无壅滞痿痹之患矣。不犹圣人之裁成辅相，而一元之气，周流于天地之间乎。先儒曰∶吾之心正，则天地之心亦正，吾之气顺，则天地之气亦顺。此固赞化育之极功也，而愚于医之灸刺也亦云。</p>


<p class='red'>【策（杨氏考卷）&middot;头不多灸策】</p>

<p>问∶灸穴须按经取穴，其气易连而其病易除，然人身三百六十五络，皆归于头，头可多灸欤？灸良已，间有不发者，当用何法发之？尝谓穴之在人身也，有不一之名，而灸之在吾人也，有至一之会。盖不知其名，则昏谬无措，无以得其周身之理，不观其会，则散漫靡要，何以达其贯通之原。故名也者，所以尽乎周身之穴也，固不失之太繁；会也者，所以贯乎周身之穴也，亦不失之太简。人而知乎此焉，则执简可以御繁，观会可以得要，而按经治疾之余，尚何疾之有不愈，而不足以仁寿斯执事发策，而以求穴在乎按经，首陽不可多灸及所以发灸之术，下询承学，是诚究心于民瘼者。愚虽不敏，敢不掇述所闻以对。尝观吾人一身之气，周流于百骸之间，而统之则有其宗，犹化工一元之气，磅因礴于乾坤之内，而会之则有其要。故仰观于天，其星辰之奠丽，不知其几也，而求其要，则惟以七宿为经，二十四曜为纬；俯察于地，其山川之流峙，不知其几也，而求其要则惟以五岳为宗，四渎为委，而其他咸弗之求也。天地且然，而况人之一身？内而五脏六腑，外而四体百形，表里相应，脉络相通，其所以生息不穷，而肖形于天地者，宁无所网维统纪于其间耶！故三百六十五络，所以言其烦也，而非要也；十二经穴，所以言其法也，而非会也。总而会之，则人身之气有陰陽，而陰陽之运有经络，循其经而按之，则气有连属，而穴无不正，疾无不除。譬之庖丁解牛，会则其凑，通则其虚，无假斤斫之劳，而顷刻无全牛焉。何也？彼固得其要也。故不得其要，虽取穴之多，亦无以济人；苟得其要，则虽会通之简，亦足以成功，惟在善灸者加之意焉耳。自今观之，如灸风而取诸风池、百会，灸劳而取诸膏肓、百劳；灸气而取诸气海；灸水而取诸水分；欲去腹中之病，则灸三里；欲治头目之疾，则灸合谷；欲愈腰腿，则取环跳、风市；欲拯手臂，则取肩、曲池。其他病以人殊，治以疾异，所以得之心而应之手者，罔不昭然，有经络在焉。而得之则为良医，失之则为粗工，凡以辨诸此也。至于首为诸陽之会，百脉之宗，人之受病固多，而吾之施灸宜别，若不察其机而多灸之，其能免夫头目旋眩、还视不明之咎乎？不审其地而并灸之，其能免夫气血滞绝、肌肉单薄之忌乎？是百脉之皆归于头，而头之不可多灸，尤按经取穴者之所当究心也。若夫灸之宜发，或发之有速而有迟，固虽系于人之强弱不同，而吾所以治之者，可不为之所耶？观东垣灸三里七壮不发，而复灸以五壮即发，秋夫灸中脘九壮不发，而渍以露水，熨以热履， 以赤葱，即万无不发之理，此其见之《图经》《玉枢》诸书，盖班班具载可考而知者。吾能按经以求其原，而又多方以致其发，自无患乎气之不连，疾之不疗，而于灼艾之理，斯过半矣。抑愚又有说焉，按经者法也，而所以神明之者心也。苏子有言∶一人饮食起居，无异于常人，而愀然不乐，问其所苦，且不能自言，此庸医之所谓无足忧，而扁鹊、仓公之所望而惊焉者。彼惊之者何也？病无显情，而心有默识，诚非常人思虑所能测者。今之人徒曰∶吾能按经，吾能取穴。而不于心焉求之，譬诸刻舟而求剑，胶柱而鼓瑟，其疗人之所不能疗者，吾见亦罕矣。然则善灸者奈何？静养以虚此心，观变以运此心，旁求博采以旷此心，使吾心与造化相通，而于病之隐显，昭然无遁情焉。则由是而求孔穴之开合，由是而察气候之疾徐，由是而明呼吸补泻之宜，由是而达迎随出入之机，由是而酌从卫取气，从荣置气之要，不将从手应心，得鱼兔而忘筌蹄也哉！此又岐黄之秘术，所谓百尺竿头进一步者，不识执事以为何如？</p>


<p class='red'>【策（杨氏考卷）&middot;穴有奇正策】</p>

<p>问∶九针之法，始于岐伯，其数必有取矣。而灸法独无数焉，乃至定穴，均一审慎，所谓奇穴，又皆不可不知也。试言以考术业之专工。</p>

<p>尝谓针灸之疗疾也，有数有法，而惟精于数法之原者，斯足以窥先圣之心。圣人之定穴也，有奇有正，而惟通于奇正之外者，斯足以神济世之术，何也？法者，针灸所立之规，而数也者，所以纪其法，以运用于不穷者也。穴者，针灸所定之方，而奇也者，所以翊夫正以旁通于不测者也。数法肇于圣人，固精蕴之所寓，而定穴兼夫奇正，尤智巧之所存。善业医者，果能因法以详其数，缘正以通其奇，而于圣神心学之要，所以默蕴于数法奇正之中者，又皆神而明之焉，尚何术之有不精，而不足以康济斯民也哉？执事发策，而以针灸之数法奇穴，下询承学，盖以术业之专工者望诸生也。而愚岂其人哉？虽然，一介之士，苟存心于爱物，于人必有所济，愚固非工于医业者，而一念济物之心，特 焉。矧以明问所及，敢无一言以对。夫针灸之法，果何所 乎？粤稽上古之民，太朴未散，元醇未漓，与草木蓁蓁然，与鹿豕 然，方将相忘于浑噩之天，而何有于疾，又何有于针灸之施也。自羲、农以还，人渐流于不古，而朴者散，醇者漓，内焉伤于七情之动，外焉感于六气之侵，而众疾胥此乎交作矣。岐伯氏有忧之，于是量其虚实，视其寒温，酌其补泻，而制之以针刺之法焉，继之以灸火之方焉。至于定穴，则自正穴之外，又益之以奇穴焉。非故为此纷纷也，民之受疾不同，故所施之术或异，而要之非得已也，势也，势之所趋，虽圣人亦不能不为之所也已。然针固有法矣，而数必取于九者，何也？盖天地之数，陽主生，陰主杀，而九为老陽之数，则期以生人，而不至于杀人者，固圣人取数之意也。今以九针言之，燥热侵头身，则法乎天，以为 针，头大而末锐焉。气满于肉分，则法乎地，以为圆针，身圆而末锋焉。锋如黍米之锐者为 针，主按脉取气法乎人也。刃有三隅之象者为锋针，主泻导痈血，法四时也。 针以法音，而末如剑锋者，非所以破痈脓乎？利针以法律，而支似毫毛者，非所以调陰陽乎？法乎星则为毫针，尖如蚊虻，可以和经络，却诸疾也。法乎风则为长针，形体锋利，可以去深邪，疗痹痿也。至于燔针之刺，则其尖如挺，而所以主取大气不出关节者，要亦取法于野而已矣。所谓九针之数，此非其可考者耶！然灸亦有法矣，而独不详其数者，何也？盖人之肌肤，有浓薄，有深浅，而火不可以概施，则随时变化而不泥于成数者，固圣人望人之心也。今以灸法言之，有手太陰之少商焉，灸不可过多，多则不免有肌肉单薄之忌。有足厥陰之章门焉，灸不可不及，不及则不免有气血壅滞之嫌。至于任之承浆也，督之脊中也，手之少冲，足之涌泉也，是皆犹之少商焉，而灸之过多，则致伤矣。脊背之膏肓也，腹中之中脘也，足之三里，手之曲池也，是皆犹之章门焉，而灸之愈多，则愈善矣。所谓灸法之数，此非其仿佛者耶！夫有针灸，则必有会数法之全，有数法则必有所定之穴，而奇穴者，则又旁通于正穴之外，以随时疗症者也。而其数维何？吾尝考之《图经》，而知其七十有九焉，以鼻孔则有迎香，以鼻柱则有鼻准，以耳上则有耳尖，以舌下则有金津、玉液，以眉间则有鱼腰，以眉后则有太陽，以手大指则有骨空，以手中指则有中魁；至于八邪、八风之穴，十宣、五虎之处，二白、肘尖、独陰、囊底、鬼眼、髋骨、四缝、中泉、四关，凡此皆奇穴之所在。而九针之所刺者，刺以此也。灸法之所施者，施以此也。苟能即此以审慎之，而临症定穴之余，有不各得其当者乎？虽然，此皆迹也，而非所以论于数法奇正之外也。圣人之情，因数以示，而非数之所能拘，因法以显，而非法之所能泥，用定穴以垂教，而非奇正之所能尽，神而明之，亦存乎其人焉耳。故善业医者，苟能旁通其数法之原，冥会其奇正之奥，时可以针而针，时可以灸而灸，时可以补而补，时可以泻而泻，或针灸可并举，则并举之，或补泻可并行，则并行之，治法因乎人，不因乎数，变通随乎症，不随乎法，定穴主乎心，不主乎奇正之陈迹。譬如老将用兵，运筹攻守，坐作进退，皆运一心之神以为之。而凡鸟占云 、金版六韬之书，其所具载方略，咸有所不拘焉。则兵惟不动，动必克敌；医惟不施，施必疗疾。如是虽谓之无法可也，无数可也，无奇无正亦可也，而有不足以称神医于天下也哉！管见如斯，惟执事进而教之！</p>


<p class='red'>【策（杨氏考卷）&middot;针有深浅策】</p>

<p>问∶病有先寒后热者，先热后寒者，然病固有不同，而针刺之法，其亦有异乎？请试言对曰∶病之在天人也，有寒热先后之殊，而治之在吾人也，有同异后先之辨。盖不究夫寒热之先后，则谬焉无措，而何以得其受病之源；不知同异之后先，则漫焉无要，而何以达其因病之治。此寒热之症，得之有先后者，感于不正之气，而适投于腠理之中，治寒热之症，得之有后先者，乘其所致之由，而随加以补泻之法，此则以寒不失之惨，以热则不过于灼，而疾以之而愈矣。是于人也，宁不有济矣乎？请以一得之愚，以对扬明问之万一，何如？盖尝求夫人物之所以生也，本之于太极，分之为二气，其静而陰也，而复有陽以藏于其中；其动而陽也，而复有陰以根于其内，惟陰而根乎陽也，则往来不穷，而化生有体；惟陽而根乎陰也，则显藏有本，而化生有用。然而气之营运也，不能无愆和之异，而人之罹之也，不能无寒热之殊，是故有先寒后热者，有先热后寒者。先寒后热者，是陽隐于陰也，苟徒以陰治之，则偏于陰，而热以之益炽矣。其先热后寒者，是陰隐于陽也，使一以陽治之，则偏于陽，而寒以之益惨矣。夫热而益炽，则变而为三陽之症，未可知也。夫寒而益惨，则传而为三陰之症，未可知也。而治之法，当何如哉？吾尝考之《图经》，受之父师，而先寒后热者，须施以陽中隐陰之法焉。于用针之时，先入五分，使行九陽之数，如觉稍热，更进针令入一寸，方行六陰之数，以得气为应。夫如是，则先寒后热之病可除矣。其先热后寒者，用以陰中隐陽之法焉。于用针之时，先入一寸，使行六陰之数，如觉微凉，即退针，渐出五分，却行九陽之数，亦以得气为应。夫如是，则先热后寒之疾瘳矣。夫曰先曰后者，而所中有荣有卫之殊；曰寒曰热者，而所感有陽经陰经之异。使先热后寒者，不行陰中隐陽之法，则失夫病之由来矣。是何以得其先后之宜乎？如先寒后热者，不行陽中隐陰之法，则不达夫疾之所致矣。其何以得夫化裁之妙乎？抑论寒热之原，非天之伤人，乃人之自伤耳。经曰∶邪之所凑，其气必虚。自人之荡真于情窦也，而真者危；丧志于外华也，而醇者漓；眩心于物牵也，而萃者涣； 情于食色也，而完者缺；劳神于形役也，而坚者瑕。元陽丧，正气亡，寒毒之气，乘虚而袭。苟能养灵泉于山下，出泉之时，契妙道于日落，万川之中，嗜欲浅而天机深，太极自然之体立矣。寒热之毒虽威，将无隙之可投也。譬如墙壁固，贼人乌得而肆其虐哉？故先贤有言曰∶夫人与其治病于已病之后，孰若治病于未病之先，其寒热之谓欤？</p>


<p class='red'>【出处】：</p>
<p>中医药文献博览-针灸推拿-针灸大成-卷三</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119870.html' class='pagedaohang'>【上一篇】<i>:卷四</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119868.html' class='pagedaohang'>【下一篇】<i>：卷二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>