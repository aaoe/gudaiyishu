<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷六</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119867.html' class='pagedaohang'>【上一篇】<i>:卷七</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119865.html' class='pagedaohang'>【下一篇】<i>：卷五</i></a></span>
</ul>
<div class="articleContent" id="articleContent"> <p class='red'>【五脏六腑】</p>

<p>五脏∶脏者，藏也；心藏神，肺藏魄，肝藏魂，脾藏意与智，肾藏精与志，故为五脏。</p>

<p>六腑∶腑者，府也；胆、胃、大肠、小肠、三焦、膀胱、受五脏浊气，名传化之府，故五脏藏精而不泻，故满而不实。六腑输泻而不藏，故实而不满。如水谷入口，则胃实而肠虚，食下，则肠实而胃虚。故曰∶实而不满。</p>

<p>肺重三斤三两，六叶两耳，四垂如盖，附脊第三椎，中有二十四孔，行列，分布诸脏清浊之气，为五脏华盖云。</p>

<p>心重十二两，七孔三毛，形如未敷莲花，居肺下鬲上，附脊第五椎。</p>

<p>心包络，在心下横膜之上，竖膜之下，与横膜相粘而黄脂幔裹者，心也。外有细筋膜如丝，与心肺相连者，包络也。</p>

<p>三焦者，水谷之道路，气之所终始也。上焦在心下、胃上，其治在膻中，直两乳间陷中者。中焦在胃中脘，当脐上四寸，其治在脐旁。下焦当膀胱上际，其治在脐下一寸。</p>

<p>肝重二斤四两，左三叶，右四叶，其治在左，其脏在右胁、右肾之前，并胃，附脊第九胆在肝之短叶间，重三两三铢，包精汁三合。</p>

<p>膈膜前齐鸠尾，后齐十一椎，周遭着脊，以遮隔浊气，不使上熏心肺也。</p>

<p>脾重二斤三两，广三寸，长五寸，掩乎太仓，附脊十一椎。</p>

<p>胃重二斤一两，大一尺五寸，径五寸，纡曲屈伸，长二尺六寸。</p>

<p>小肠重二斤十四两，长三丈二尺，左回迭积十六曲。小肠上口，即胃之下口，在脐上二寸；复下一寸水分穴，为小肠下口，至是而泌别清浊，水液入膀胱，滓秽入大肠。</p>

<p>大肠重二斤十二两，长二丈一尺，广四寸，右回迭十六曲，当脐中心。大肠上口，即小肾有两枚，重一斤一两；状如石卵，色黄紫，当胃下两旁，入脊膂，附脊十四椎，前与膀胱重九两二铢，广九寸，居肾下之前，大肠之侧，膀胱上际，即小肠下口，水液由是脊骨二十一节，取穴之法，以平肩为大椎，即百劳穴也。</p>


<p class='red'>【十四经脉长短尺寸】</p>

<p>手之六陽经脉，从手至头，长五尺，共计五六合三丈。</p>

<p>手之六陰经脉，从胸走手，长三尺五寸，共计三六一丈八尺，五六合三尺，合二丈一尺足之六陽经脉，从头走至足，长八尺，共计六八四丈八尺。</p>

<p>足之六陰经脉，从足走入腹中，长六尺五寸，共计六六三十六，五六当三尺，合三丈九督脉、任脉，各长四尺五寸，共合九尺。</p>

<p>两跷脉，从足至目，各长七尺五寸，共合一丈五尺。</p>

<p>十四脉部，合一十六丈二尺，此气之大经隧也。</p>


<p class='red'>【脏腑十二经穴起止歌】</p>

<p>手肺少商、中府起，大肠商陽、迎香二，足胃头维、历兑三，脾部隐白、大包四，手心极泉、少冲来，小肠少泽、听宫去，膀胱睛明、至陰间，肾经涌泉、俞府位，心包天池、中焦关冲、耳门继，胆家瞳子 、窍陰，厥肝大敦、期门至，十二经穴始终歌，学人铭于肺腑</p>


<p class='red'>【手太陰经穴主治】</p>

<p>《内经》曰∶肺者，相傅之官，治节出焉。</p>

<p>肺者，气之本，魄之处也。其华在毛，其充在皮，为陽中之太陰，通于秋气。</p>

<p>西方白色，入通于肺，开窍于鼻，藏精与肺，故病在背。其味辛，其类金，其畜马，其谷稻，其应四时，上为太白星，是以知病之在皮毛也。其音商，其数九，其臭腥，其液涕。</p>

<p>西方生燥，燥生金，金生辛，辛生肺，肺生皮毛，皮毛生肾。肺主鼻，其在天为燥，在地为金，在体为皮毛，在脏为肺，在声为哭，在变动为咳，在志为忧，忧伤肺，喜胜忧，热伤皮毛，寒胜热，辛伤皮毛，苦胜辛。</p>


<p class='red'>【手太陰经穴主治&middot;手太陰肺经穴歌】</p>

<p>（《医学入门》）</p>

<p>手太陰肺十一穴，中府云门天府诀，侠白尺泽孔最存，列缺经渠太渊涉，鱼际少商如韭叶（左右二十二穴）。</p>

<p>此一经起于中府，终始少商，取少商、鱼际、太渊、经渠、尺泽与井荥俞经合也。</p>

<p>脉起中焦，下络大肠，还循胃口，上膈属肺。从肺系横出腋下，循 内行少陰心主之前，下肘中，循臂内上骨下廉，入寸口，上鱼。循鱼际出大指端。其支者，从腕后列缺穴，直出次指内廉出其端，交手陽明也。多气少血，寅时注此。</p>

<p>辛金之脏，脉居右寸，实则脉实，上热气粗兼鼻壅，泻必辛凉。虚则脉虚，少气不足息低微，补须酸热，橘甘下痰气之神方，姜除去气嗽之圣药。七情郁结因而喘，沉香乌药参槟；胸痞喘急彻而痛，半夏栝蒌桔梗。鼻塞不通，丸荆穗澄茄薄荷；鼻渊不止，末龙脑苍芷辛夷。百花却去红痰，二母偏除热嗽。黄连赤茯阿胶，抑心火而清肺脏，诃子杏仁通草，利久嗽以出喉音，流注疼痛因痰饮，半夏倍于朴硝；瘾疹痒痛为风热，苦参少于皂荚。哮嗽，兜铃蝉蜕杏（除尖）砒霜（少入），热壅咽喉，鸡苏荆芥桔防风，参牛甘草消酒疸，轻粉硫黄去鼻痔。白矾甘遂白砒霜性情实重，入豆豉偏治 喘；百草霜气味虽轻，和海盐却消舌肿。甜葶苈良治肺痈，苦熊胆寒涂肠痔。琼玉膏理嗽调元，流金丹清痰降火。人参非大剂不补，少则凝滞，大则流通；黄芩非枯薄不泻，细则凉肠，枯则清金，升麻白芷，东垣曾云报使；葱白麻黄，仲景常用引经。紫菀五味能补敛，桑白防风实开通。寒热温凉，名方选辨，轻重缓急，指下详明，更参一字之秘，价值千金之重，会得其中旨，草木总皆空。</p>

<p>《导引本经》∶肺为五脏之华盖，声音之所从出，皮肤赖之而润泽者也。人惟内伤七情，外感六婬，而呼吸出入不定，肺金于是乎不清矣。然欲清金，必先调息，息调则动患不生，而心微，此为真息也。盖息从心起，心静气调，息息归根，金丹之母，《心印经》曰∶回风混合，百日通灵。《内经》曰∶秋三月，此谓容平，天气以急，地气以明，早卧早起，与鸡俱兴，使志安宁，以缓秋刑，收敛神气，使秋气平。无外其志，使肺气清。逆之则伤肺。若过食瓜果，宜微利一行，静息二日，以薤白粥加羊肾空心补之；如无羊肾，以猪腰代之，胜服补剂。秋当温足凉头，其时清肃之气，与体收敛也。自夏至以来，陰气渐旺，当薄衽席，以培寿基。其或夏伤于暑，至秋发为 疟，陽上陰下，交争为寒；陽下陰上，交争为热。寒热交争，皆肺之受病，如二少陽脉微弦，即是夏食生冷，积滞留中，至秋变为痢疾。如足陽明、太陰微弦濡而紧，乃反时之脉，病恐危急。然秋脉当如毫毛，治法详后与前也。《素问》云∶秋伤于湿，冬生咳嗽，纯陽归空。《秘法》云∶行住坐卧常噤口，呼吸调息定音声，甘津玉液频频咽，无非润肺，使邪火下降，而清肺金也。</p>


<p class='red'>【手太陰经穴主治&middot;考正穴法】</p>

<p>［中府］（一名膺俞）∶云门下一寸六分，乳上三肋间，动脉应手陷中，去胸中行各六寸。肺之募（募犹结募也，言经气聚此），手足太陰二脉之会。针三分，留五呼主腹胀，四肢肿，食不下，喘气胸满，肩背痛，呕 ，咳逆上气，肺系急，肺寒热，胸悚悚，胆热呕逆，咳唾浊涕，风汗出，皮痛面肿，少气不得卧，伤寒胸中热，飞尸遁疰，</p>

<p>［云门］∶巨骨下，侠气户旁二寸陷中，动脉应手，举臂取之，去胸中行各六寸。</p>

<p>《素注》针七分，《铜人》针三分，灸五壮。</p>

<p>主伤寒四肢热不已，咳逆，喘不得息，胸胁短气，气上冲心，胸中烦满，胁彻背痛，喉痹，肩痛臂不举，瘿气。</p>

<p>［天府］∶腋下三寸，肘腕上五寸，动脉中，用鼻尖点墨，到处是穴。禁灸，主暴痹，口鼻衄血，中风邪，泣出，喜忘，飞尸恶疰，鬼语，喘息，寒热疟，目眩，远视KT KT ，瘿气。</p>

<p>［侠白］∶天府下，去肘五寸动脉中。针三分，灸五壮。</p>

<p>主心痛，短气，干呕逆，烦满。</p>

<p>［尺泽］∶肘中约纹上，动脉中，屈肘横纹，筋骨罅陷中。手太陰肺脉所入为合水，肺实泻之。针三分，留三呼，灸五壮。</p>

<p>主肩臂痛，汗出中风，小便数，善嚏，悲哭，寒热风痹， 肘挛，手臂不举，喉痹，上气呕吐，口干，咳嗽唾浊， 疟，四肢暴肿，心疼臂寒，短气，肺膨胀，心烦闷，少气，劳热，喘满，腰脊强痛，小儿慢惊风。</p>

<p>［孔最］∶去腕上七寸，侧取之。灸五壮，针三分。</p>

<p>主热病汗不出，咳逆，肘臂厥痛屈伸难，手不及头，指不握，吐血，失音，咽肿头痛</p>

<p>［列缺］∶手太陰络，别走陽明。去腕侧上一寸五分，以两手交叉，食指尽处，两筋骨罅中。针二分，留五呼，泻五吸，灸七壮。</p>

<p>主偏风口面 斜，手腕无力，半身不遂，掌中热，口噤不开，寒热疟，呕沫，咳嗽，善笑，纵唇口，健忘，溺血精出，陰茎痛，小便热，痫惊妄见，面目四肢臃肿，肩痹，胸背寒栗，少气不足以息，尸厥寒热，交两手而瞀。实则胸背热，汗出，四肢暴肿；虚则胸背寒栗，少气不足以息。</p>

<p>《素问》曰∶实则手锐掌热，泻之。虚则欠KT ，则便遗数，补之。直行者谓之经，旁出者谓之络。手太陰之支，从腕后直出次指内廉出其端，是列缺为太陰别走陽明之络。人或有寸、关、尺三部脉不见，自列缺至陽溪脉见者，俗谓之反关脉。此经脉虚而络脉满。《千金翼》谓陽脉逆，反大于寸口三倍。惜叔和尚未之及，而况高陽生哉。</p>

<p>［经渠］∶寸口动脉陷中。肺脉所行为经金。针入二分，留三呼，禁灸，灸伤神主疟寒热，胸背拘急，胸满膨，喉痹，掌中热，咳逆上气，伤寒，热病汗不出，暴痹喘促，心痛呕吐。</p>

<p>［太渊］（一名太泉，避唐祖讳）∶掌后内侧横纹头，动脉中。肺脉所注为俞土。肺虚补之。《难经》曰∶脉会太渊。疏曰∶脉病治此。平旦寅时，气血从此始，故曰寸口者，脉之大要会，手太陰之动脉也。灸三壮，针二分，留三呼。</p>

<p>主胸痹逆气，善哕，呕饮食，咳嗽，烦闷不得眠，肺胀膨，臂内廉痛，目生白翳，眼痛赤，乍寒乍热，缺盆中引痛，掌中热，数欠，肩背痛寒，喘不得息，噫气上逆，心痛，脉涩，咳血呕血，振寒，咽干，狂言，口 ，溺色变，卒遗矢无度。</p>

<p>［鱼际］∶大指本节后，内侧白肉际陷中。又云∶散脉中。肺脉所溜为荥火。针二分，留二呼，禁灸。</p>

<p>主酒病，恶风寒，虚热，舌上黄，身热头痛，咳嗽哕，伤寒汗不出，痹走胸背痛不得息，痹悲恐，乳痈。东垣曰∶胃气下溜，五脏气皆乱，在于肺者，取之手太陰鱼际，足少陰俞。</p>

<p>［少商］∶大指内侧，去爪甲角如韭叶。肺脉所出为井木。宜以三棱针刺之，微出血，泄诸脏热，凑不宜灸。</p>

<p>主颔肿喉闭，烦心善哕，心下满，汗出而寒，咳逆， 疟振寒，腹满，唾沫，唇干引饮，食不下，膨膨，手挛指痛，掌热，寒栗鼓颔，喉中鸣，小儿乳鹅。</p>

<p>唐刺史成君绰，忽颔肿，大如升，喉中闭塞，水粒不下三日。甄权以三棱针刺之，微出血，立愈，泻脏热也。《素注》留一呼。《明堂》灸三壮。《甲乙》灸一壮。</p>


<p class='red'>【手陽明经穴主治】</p>

<p>《内经》曰∶「大肠者，传道之官，变化出焉」。又云∶大肠为白肠。</p>


<p class='red'>【手陽明经穴主治&middot;手陽明大肠经穴歌】</p>

<p>手陽明穴起商陽，二间、三间、合谷藏，陽溪、偏历、温溜长，下廉、上廉、手三里，曲池、肘 、五里近，臂 、肩 、巨骨当，天鼎、扶突、禾 接，鼻旁五分号迎香（左右此一经起于商陽，终于迎香，取商陽、二间、三间、合谷、陽溪、曲池，与井荥俞原经其脉起于大指次指之端，循指上廉出合谷两骨之间，上入两筋之中，循臂上廉，入肘外廉，上循 外前廉，上肩，出 骨之前廉，上出柱骨之会上，下入缺盆，络肺，下膈，属大肠；其支者，从缺盆上颈贯颊，入下齿中，还出挟口，交人中──左之右，右之左──上挟鼻孔，循禾 ，迎香而终，以交于足陽明也。是经气血俱多，卯时气血注此，受手太陰之交。</p>

<p>庚金之腑，脉详右寸。实则脉实，伤热而肠满不通，辛温可泻。虚则脉虚，伤寒而肠鸣泄痛，补必酸凉。蒸黄连而解酒毒，炒浓朴而止便红。肠风妙川乌荆芥，脏毒奇卷柏黄 。</p>

<p>痢中六神丸，宜调则调；带下百中散，可止则止。润肠通秘，麻仁丸果有神效，行滞推坚，六磨汤岂无奇功。痔疮热痛，脑麝研入蜗牛，胆冰磨敷井水；痢疾腹痛，姜茶煎治出坡仙，梅蜜饮方书登父，肠内生痈，返魂汤而加减随宜，十宣散去增适可。尝闻食石饮水，可作充肠之馔；饵松食柏，亦成清腑之方。是以疗饥者不在珍馐，调肠者何烦异术，能穷针里陰陽，自获殊常效验。</p>


<p class='red'>【手陽明经穴主治&middot;考正穴法】</p>

<p>［商陽］（一名绝陽）∶手大指次指内侧，去爪甲角如韭叶。手陽明大肠脉所出为井金。《铜人》灸三壮，针一分，留一呼。</p>

<p>主胸中气满，喘咳支肿，热病汗不出，耳鸣聋，寒热 疟，口干，颐颔肿，齿痛，恶寒，肩背急相引缺盆中痛，目青盲，灸三壮，左取右，右取左，如食顷立已。</p>

<p>［二间］（一名间谷）∶食指本节前内侧陷中。手陽明大肠脉所溜为荥水。大肠实泻之。《铜人》针三分，留六呼，灸三壮。</p>

<p>主喉痹，颔肿，肩背痛，振寒，鼻鼽衄血，多惊，齿痛，目黄，口干，口 ，急食不通，伤寒水结。</p>

<p>［三间］（一名少谷）∶食指本节后内侧陷中。手陽明大肠脉所注为俞木。《铜人》针三分，留三呼，灸三壮。</p>

<p>主喉痹，咽中如梗，下齿龋痛，嗜卧，胸腹满，肠鸣洞泄，寒热疟，唇焦口干，气喘，目急痛，吐舌，戾颈，喜惊多唾，急食不通，伤寒气热，身寒结水。</p>

<p>东垣曰∶气在于臂足取之，先去血脉，后深取手陽明之荥俞二间、三间。</p>

<p>［合谷］（一名虎口）∶手大指次指歧骨间陷中。手陽明大肠脉所过为原。虚实皆拔之。《铜人》针三分，留六呼，灸三壮。</p>

<p>主伤寒大渴，脉浮在表，发热恶寒，头痛脊强，无汗，寒热疟，鼻衄不止，热病汗不出，目视不明，生白翳，下齿龋，耳聋，喉痹，面肿，唇吻不收，喑不能言，口噤不开，偏风，风疹，痂疥，偏正头痛，腰脊内引痛，小儿单乳鹅。</p>

<p>按∶合谷，妇人妊娠可泻不可补，补即堕胎，详见足太陰脾经三陰交下。</p>

<p>［陽溪］（一名中魁）∶腕中上侧两筋间陷中。手陽明大肠脉所行为经火。《铜人》针三分，留七呼，灸三壮。</p>

<p>主狂言喜笑见鬼，热病烦心，目风赤烂有翳，厥逆头痛，胸满不得息，寒热疟疾，寒嗽呕沫，喉痹，耳鸣，耳聋，惊掣肘臂不举，痂疥。</p>

<p>［偏历］∶腕中后三寸。手陽明络脉，别走太陰。《铜人》针三分，留七呼，灸三壮。《明下》灸五壮。</p>

<p>主肩膊肘腕酸疼，眯目KT KT ，齿痛，鼻衄，寒热疟，癫疾多言，咽喉干，喉痹，耳鸣，风汗不出，利小便。实则龋聋，泻之，虚则齿寒痹膈，补之。</p>

<p>［温溜］（一名逆注，一名池头）∶腕后大士五寸，小士六寸。《明堂》在腕后五寸、六寸间。《铜人》针三分，灸三壮。</p>

<p>主肠鸣腹痛，伤寒哕逆噫，膈中气闭。寒热头痛，喜笑狂言见鬼，吐涎沫，风逆四肢肿，吐舌口舌痛，喉痹。</p>

<p>［下廉］∶辅骨下，去上廉一寸，辅脱肉分外。《铜人》斜针五分，留五呼，灸三壮主飧泄，劳瘵，小腹满，小便黄，便血，狂言，偏风热风，冷痹不遂，风湿痹，小肠气不足，面无颜色， 癖，腹痛若刀刺不可忍，腹胁痛满，狂走，侠脐痛，食不化，喘息不能行，唇干涎出，乳痈。</p>

<p>［上廉］∶三里下一寸，其分独抵陽明之会外。《铜人》斜针五分，灸五壮。</p>

<p>主小便难黄赤，肠鸣，胸痛，偏风半身不遂，骨髓冷，手足不仁，喘息，大肠气，脑风头痛。</p>

<p>［三里］（一名手三里）∶曲池下二寸，按之肉起，锐肉之端。《铜人》灸三壮，主霍乱遗矢，失音气，齿痛，颊颔肿，瘰 ，手臂不仁，肘挛不伸，中风口 ，手足不</p>

<p>［曲池］∶肘外辅骨，屈肘横纹头陷中，以手拱胸取之。手陽明大肠脉所入为合土。《素注》针五分，留七呼。《铜人》针七分，得气先泻后补，灸三壮。《明堂》日灸七主绕踝风，手臂红肿，肘中痛，偏风半身不遂，恶风邪气，泣出喜忘，风瘾疹，喉痹不能言，胸中烦满，臂膊疼痛，筋缓捉物不得，挽弓不开，屈伸难，风痹，肘细无力，伤寒余热不尽，皮肤干燥，螈 癫疾，举体痛痒如虫啮，皮脱作疮，皮肤痂疥，妇人经脉不通。</p>

<p>［肘 ］∶肘大骨外廉陷中。《铜人》灸三壮，针三分。</p>

<p>主风劳嗜卧，肘节风痹，臂痛不举，屈伸挛急，麻木不仁。</p>

<p>［五里］∶肘上三寸，行向里大脉中央。《铜人》灸十壮。《素问》大禁针。</p>

<p>主风劳惊恐，吐血咳嗽，肘臂痛，嗜卧，四肢不得动，心下胀满，上气，身黄，时有微热，瘰 ，目视KT KT ， 疟。</p>

<p>［臂 ］∶肘上七寸， 肉端，肩 下一夫，两筋两骨罅陷宛宛中，举臂取之。</p>

<p>手陽明络，手足太陽、陽维之会。《铜人》灸三壮，针三分。《明堂》宜灸不宜针；日灸七壮，至二百壮；若针，不得过主寒热臂痛，不得举，瘰 ，颈项拘急。</p>

<p>［肩 ］（一名中肩井，一名偏肩）∶膊骨头肩端上，两骨罅间陷者宛宛中，举臂取之有空。手陽明、陽跷之会。《铜人》灸七壮，至二七壮，以瘥为度；若灸偏风，灸七七壮，不宜多，恐手臂细。若风病，筋骨无力，久不瘥，灸不畏细；刺即泄肩臂热气。《明堂》针八分，留三呼，泻五吸；灸不及针，以平手取其穴，灸七壮，增至二七壮。《素注》针一寸，灸五壮；又云∶针六分，留主中风手足不随，偏风，风痪，风痿，风病，半身不遂，热风肩中热，头不可回顾，肩臂疼痛臂无力，手不能向头，挛急，风热瘾疹，颜色枯焦，劳气泄精，伤寒热不已，四肢热唐鲁州刺史库狄 风痹，不能挽弓。甄权针肩 ，针进即可射。</p>

<p>［巨骨］∶肩尖端上行，两叉骨罅间陷中。手陽明、陽跷之会。《铜人》灸五壮，针一寸半。《明堂》灸三壮至七壮。《素注》禁针。针则倒悬，一食顷，乃得下针，针四分，泻之勿补，针出始得正卧，《明堂》灸三壮。</p>

<p>主惊痫，破心吐血，臂膊痛，胸中有瘀血，肩臂不得屈伸。</p>

<p>［天鼎］∶颈缺盆上，直扶突后一寸。《素注》针四分。《铜人》灸三壮，针三分，《明堂》灸七壮。</p>

<p>主暴喑气哽，喉痹嗌肿，不得息，饮食不下，喉中鸣。</p>

<p>［扶突］（一名水穴）∶气舍上一寸五分，在颈当曲颊下一寸，人迎后一寸五分，仰而取之。《铜人》灸三壮，针三分。《素注》针四分。</p>

<p>主咳嗽多唾，上气，咽引喘息，喉中如水鸡声，暴喑气哽。</p>

<p>［禾 ］（一名长 ）∶鼻孔下，挟水沟旁五分。手陽明脉气所发。《铜人》针三分，禁灸。</p>

<p>主尸厥及口不可开，鼻疮息肉，鼻塞不闻香臭，鼽衄不止。</p>

<p>［迎香］∶禾 上一寸，鼻下孔旁五分。手足陽明之会。针三分，留三呼，禁主鼻塞不闻香臭，偏风口 ，面痒浮肿，风动叶落，状如虫行，唇肿痛，喘息不利，鼻多涕，鼽衄骨疮，鼻有息肉。</p>


<p class='red'>【足陽明经穴主治】</p>

<p>《内经》曰∶胃者，仓廪之官，五味出焉，又曰∶胃为黄肠。</p>

<p>五味入口藏于胃，以养五脏气。胃者，水谷之海，六腑之大原也。是以五脏六腑之气味，皆出于胃。</p>


<p class='red'>【足陽明经穴主治&middot;足陽明胃经穴歌】</p>

<p>四十五穴足陽明，头维、下关、颊车停，承泣、四白 巨 经，地仓、大迎对人迎。水突气舍、连缺盆，气户、库房、屋翳屯，膺窗、乳中延乳根，不容、承满、梁门起，关门、太乙、滑肉门。天枢、外陵、大巨存，水道、归来、气冲次，髀关、伏兔走陰市，梁丘、犊鼻、足三里，上巨虚连条口位，下巨虚跳上丰隆，解溪、冲陽陷谷中，内庭、历兑经穴终（左右九十穴）。</p>

<p>此一经起于头维，终于历兑，取历兑、内庭、陷谷、冲陽、解溪、三里，与井荥俞原经脉起于鼻交 中，旁约太陽之脉，下循鼻外，上入齿中，还出挟口，环唇，下交承浆，循颐后下廉，出大迎，循颊车，上耳前，过客主人，循发际至额颅。其支别者，从大迎前下人迎，循喉咙入缺盆，下膈，属胃，络脾；其直行者，从缺盆下乳内廉，挟脐入气冲中；其支者，起胃下口，循腹里，下至气冲而合，以下髀关，抵伏兔，下入膝膑中，下循外廉，下足跗，入中趾外间；其支者，下膝三寸而别，以下入中趾外间；其支者，别跗上，入大趾间，出其端，以交于太陰也。多血多气，辰时气血注此。</p>

<p>戊土之腑，脉右关部。胃气平调，五脏安堵。实则脉实，唇口干而腋下肿疼，宜泻胃土；虚则脉虚，腹痛鸣而面目虚浮，药行温补。验实热兮，必口内壅干，泻黄散而得效；审虚寒兮，须骨节皆痛，人参散而最奇。橘皮竹茹汤，治热渴而频频呕哕；乌药沉香散，疗寒痛而香附乌沉。胃冷生痰，半夏姜煎生附子；中寒停水，曲丸苍术久陈皮。芫花消症癖，丸共朱砂；黄 治消渴，煎同甘草。硫汞结成砂子，吐逆立痊；参茱煎用枣姜，酸咽即可。霍乱转筋肢逆冷，木瓜盐炒吴茱萸；食瘕酒癖胁胸疼，莪术芫棱同醋煮。胃虚咳逆，人参甘草倍陈皮；胃实痰喘，藿叶丁皮增半夏。补虚降火，竹茹甘草橘皮红，或加枳术；扶弱驱寒，橘皮良姜丁半夏，参草姜苓。抑闻上部有脉，下部无脉者为食寒，点盐汤探吐宽舒；倘或三部俱急，人迎带数者号内壅，服灵丸泻利便宜。调脾助胃之药最难，热则消于肌肉，须用中和饮子；变通加减之法不易，寒则减于饮食，要施仁义丹头。如心不在焉，食而不知其味，正心为剂，口不谨兮，饮而不中其节，缄口良方。须知病后能服药，孰若病前能自防。</p>


<p class='red'>【足陽明经穴主治&middot;考正穴法】</p>

<p>［头维］∶额角入发际，本神旁一寸五分，神庭旁四寸五分。足陽明、少陽二脉之会。《铜人》针三分。《素注》针五分，禁灸。</p>

<p>主头痛如破，目痛如脱，目 ，目风泪出，偏风，视物不明。</p>

<p>［下关］∶客主人下，耳前动脉下廉，合口有空，开口则闭，侧卧闭口取之。足陽明、少陽之会。《素注》针三分，留七呼，灸三壮。《铜人》针四分，得气即泻，禁主 耳有脓汁出，偏风口目 ，牙车脱臼，牙龈肿处，张口以三棱针出脓血，多含盐汤，即不畏风。</p>

<p>［颊车］∶（一名机关，一名曲牙）耳下八分，曲颊端近前陷中，侧卧开口有空取之。《铜人》针四分，得气即泻；日灸七壮，止七七壮，炷如麦大。《明堂》灸三壮。</p>

<p>《素注》针三分。</p>

<p>主中风牙关不开，口噤不语，失音，牙车疼痛，颔颊肿，牙不开嚼物，颈强不得回顾，</p>

<p>［承泣］∶目下七分，直瞳子陷中。足陽明、陽跷脉、任脉之会。《铜人》灸三壮；禁针，针之令人目乌色。《明堂》针四分半；不宜灸，灸后令人目下大如拳，息肉日加如桃，至三十日定不见物。《资生》云∶当不灸不针。</p>

<p>东垣曰∶魏邦彦夫人目翳绿色，从下侵上者，自陽明来也。</p>

<p>主目冷泪出，上观，瞳子痒，远视KT KT ，昏夜无见，目 动与项口相引，口眼斜，口不能言，面叶叶牵动，眼赤痛，耳鸣耳聋。</p>

<p>［四白］∶目下一寸，直瞳子，令病患正视取之。《素注》针四分。《甲乙》、《铜人》针三分，灸七壮。凡用针稳当，方可下针；刺太深，令人目乌色。</p>

<p>主头痛，目眩，目赤痛，僻泪不明，目痒目肤翳，口眼 不能言。</p>

<p>［巨 ］∶侠鼻孔旁八分，直瞳子，平水沟，手足陽明、陽跷脉之会。《铜人》针三分，得气即泻；灸七壮。《明堂》灸七七壮。</p>

<p>主螈 ，唇颊肿痛，口 ，目障无见，远视KT KT ，婬肤白膜，翳覆瞳子，面风鼻 肿臃痛，招摇视瞻，香港脚膝肿。</p>

<p>［地仓］∶侠口吻旁四分外如近，下有脉微动。手足陽明、陽跷脉之会。《铜人》针三分。《明堂》针三分半，留五呼，得气即泻；日可灸二七壮，重者七七壮，炷如粗钗股脚大，艾炷若大，口转 ，却灸承浆七七壮，即愈。</p>

<p>主偏风口 ，目不得闭，脚肿，失音不语，饮水不收，水浆漏落，眼 动不止，瞳子痒，远视KT KT ，昏夜无见，病左治右，病右治左，宜频针灸，以取尽风气；口眼斜者，以正为度。</p>

<p>［大迎］∶曲颔前一寸二分，骨陷中动脉。又以口下当两肩是穴。《素注》针三分，留七呼，灸三壮。</p>

<p>主风痉，口噤不开，唇吻 动，颊肿牙疼，寒热颈痛瘰 ，口 、齿龋痛，数欠气恶寒，舌强不能言，风壅面浮肿，目痛不得闭。</p>

<p>［人迎］（一名五会）∶颈大动脉应手，侠结喉两旁一寸五分，仰而取之，以候五脏气。足陽明、少陽之会。滑氏曰∶古以侠喉两旁为气口，人迎。至晋王叔和直以左右手寸口为人迎、气口。《铜人》禁针。《明堂》针四分。《素注》刺过深杀人。</p>

<p>主吐逆霍乱，胸中满，喘呼不得息，咽喉臃肿，瘰 。</p>

<p>［水突］（一名水门）∶颈大筋前，直人迎下，气舍上。《铜人》针三分，灸三壮。</p>

<p>主咳逆上气，咽喉臃肿，呼吸短气，喘息不得卧。</p>

<p>［气舍］∶颈直人迎下，侠天突陷中。《铜人》灸三壮，针三分。</p>

<p>主咳逆上气，颈项强不得回顾，喉痹哽噎，咽肿不消，瘿瘤。</p>

<p>［缺盆］（一名天盖）∶肩下横骨陷中。《铜人》 灸三壮，针三分。《素注》针二分，留七呼，不宜太深，深则使人逆息。《素问》刺缺盆中内陷，气泄令人喘咳。</p>

<p>主息奔，胸满，喘急，水肿，瘰 ，喉痹，汗出寒热，缺盆中肿，外 则生，胸中热满，伤寒胸热不已。</p>

<p>［气户］∶巨骨下，俞府两旁各二寸陷中，去中行各四寸，仰而取之。《铜人》针三分，灸五壮。</p>

<p>主咳逆上气，胸背痛，咳不得息，不知味，胸胁支满，喘急。</p>

<p>［库房］∶气户下一寸六分陷中，去中行各四寸。《铜人》灸五壮，针三分。</p>

<p>主胸胁满，咳逆上气，呼吸不至息，唾脓血浊沫。</p>

<p>［屋翳］∶库房下一寸六分陷中，去中行各四寸，仰而取之。《素注》针四分。</p>

<p>《铜人》灸五壮，针三分。</p>

<p>主咳逆上气，唾血多浊沫脓血，痰饮，身体肿，皮肤痛不可近衣，婬泺，螈 不</p>

<p>［膺窗］∶屋翳下一寸六分陷中，去中行各四寸。《铜人》针四分，灸五壮。</p>

<p>主胸满短气卧不安，唇肿，肠鸣注泄，乳痈寒热。</p>

<p>［乳中］∶当乳中是。《铜人》微刺三分，禁灸，灸则生蚀疮，疮中有脓血清汁可治；疮中有息肉若蚀疮者死。《素问》云∶刺乳上，中乳房为肿根蚀。</p>

<p>丹溪曰∶乳房陽明胃所经，乳头厥陰肝所属。乳（去声）子之母，不知调养，忿怒所逆，郁闷所遏，浓味所酿，以致厥陰之气不行，窍不得通，汁不得出，陽明之血沸腾，热甚化脓。亦有所乳之子，膈有滞痰，口气 热，含乳而睡，热气所吹，遂生结核。</p>

<p>初起时，便须忍痛，揉令稍软，吮令汁透，自可消散。失此不治，必成痈疖。若加以艾火两三壮，其效尤捷。粗工便用针刀，卒惹拙病。若不得夫与舅姑忧怒郁闷，脾气消沮，肝气横逆，遂成结核如棋子，不痛不痒，十数年后为疮陷，名曰奶岩。以疮形如嵌凹，似岩穴也，不可治矣。若于始生之际，能消息病根，使心清神安，然后医治，庶有可安之理。</p>

<p>［乳根］∶乳中下一寸六分陷中，去中行各四寸，仰而取之。《铜人》灸五壮，针三分。《素注》针四分，灸三壮。</p>

<p>主胸下满闷，胸痛膈气，不下食，噎病，臂痛肿，乳痛，乳痈，凄惨寒痛，不可按抑，咳逆，霍乱转筋，四厥。</p>

<p>［不容］∶幽门旁相去各一寸五分，去中行各三寸。《铜人》灸五壮。《明堂》灸三壮，针五分。《素注》针八分。</p>

<p>主腹满 癖，吐血，肩胁痛，口干，心痛，胸背相引痛，喘咳，不嗜食，腹虚鸣，呕吐，痰癖，疝瘕。</p>

<p>［承满］∶不容下一寸，去中行各三寸。《铜人》针三分，灸五壮。《明堂》三壮。</p>

<p>主肠鸣腹胀，上气喘逆，食饮不下，肩息唾血。</p>

<p>［梁门］∶承满下一寸，去中行各三寸。《铜人》针三分，灸五壮。</p>

<p>主胁下积气，食饮不思，大肠滑泄，完谷不化。</p>

<p>［关门］∶梁门下一寸，去中行各三寸。《铜人》针八分，灸五壮。</p>

<p>主善满积气，肠鸣卒痛，泄利，不欲食，腹中气走，侠脐急痛，身肿，痰疟振寒，遗溺</p>

<p>［太乙］∶关门下一寸，去中行各三寸。《铜人》灸五壮，针八分。</p>

<p>主癫疾狂走，心烦吐舌。</p>

<p>［滑肉门］∶太乙下一寸，去中行各三寸。《铜人》灸五壮，针八分。</p>

<p>主癫狂，呕逆，吐舌，舌强。</p>

<p>［天枢］（一名长溪，一名谷门）∶去肓俞一寸，侠脐中两旁各二寸陷中。乃大肠之募。《铜人》灸百壮，针五分，留七呼。《千金》云∶魂魄之舍不可针。《素注》针五分主贲豚，泄泻，胀疝，赤白痢、水痢不止，食不下，水肿腹胀肠鸣，上气冲胸，不能久立，久积冷气，绕脐切痛，时上冲心，烦满呕吐，霍乱，冬月感寒泄利，疟寒热狂言，伤寒饮水过多，腹胀气喘，妇人女子 瘕，血结成块，漏下赤白，月事不时。</p>

<p>［外陵］∶天枢下一寸，去中行各二寸。《铜人》灸五壮，针三分。</p>

<p>主腹痛，心下如悬，下引脐痛。</p>

<p>［大巨］∶外陵下一寸，去中行各二寸。《铜人》针五分，灸五壮。《素注》针主小腹胀满，烦渴，小便难， 疝，偏枯，四肢不收，惊悸不眠。</p>

<p>［水道］∶大巨下三寸，去中行各二寸。《铜人》灸五壮，针三分半。《素注》主腰骨强急，膀胱有寒，三焦结热，妇人小腹胀满，痛引陰中，胞中瘕，子门寒，大小</p>

<p>［归来］∶水道下二寸，去中行各二寸。《铜人》灸五壮，针五分。《素注》针主小腹贲豚，卵上入腹，引茎中痛，七疝，妇人血脏积冷。</p>

<p>［气冲］（一名气街）∶归来下一寸，去中行各二寸，动脉应手宛宛中，冲脉所起。《铜人》灸七壮，炷如大麦，禁针。《素问》∶刺中脉，血不出，为肿鼠仆。《明堂》针三分，留七呼，气至即泻，灸三壮。</p>

<p>主腹满不得正卧， 疝，大肠中热，身热腹痛，大气石水，陰痿茎痛，两丸骞痛，小腹贲豚，腹有逆气上攻心，腹胀满，上抢心，痛不得息，腰痛不得俯仰，婬泺，伤寒胃中热，妇人无子，小肠痛，月水不利，妊娠子上冲心，生难胞衣不出。</p>

<p>东垣曰∶脾胃虚弱，感湿成痿，汗大泄，妨食，三里、气街以三棱针出血。又曰∶吐血多不愈，以三棱针于气街出血，立愈。</p>

<p>［髀关］∶伏兔后交叉中。《铜人》针六分，灸三壮。</p>

<p>主腰痛，足麻木，膝寒不仁，痿痹，股内筋络急，不屈伸，小腹引喉痛。</p>

<p>［伏兔］∶膝上六寸起肉，正跪坐而取之。《铜人》针五分，禁灸。以左右各三指按捺，上有肉起如兔之状，因以此名。</p>

<p>《此事难知》∶定痈疽死地分有九，伏兔居一。刘宗浓曰∶脉络所会也。主膝冷不得温，风劳痹逆，狂邪，手挛缩，身瘾疹，腹胀少气，头重香港脚，妇人八部诸疾。</p>

<p>［陰市］（一名陰鼎）∶膝上三寸，伏兔下陷中，拜而取之。《铜人》针三分，禁主腰脚如冷水，膝寒，痿痹不仁，不屈伸，卒寒疝，力痿少气，小腹痛，胀满，香港脚，脚以下伏兔上寒，消渴。</p>

<p>［梁丘］∶膝上二寸两筋间。《铜人》灸三壮，针三分。《明堂》针五分。</p>

<p>主膝脚腰痛，冷痹不仁，跪难屈伸，足寒，大惊，乳肿痛。</p>

<p>［犊鼻］∶膝膑下， 骨上，侠解大筋陷中，形如牛鼻，故名。《素注》针六分。《铜人》针三分，灸三壮。《素问》刺犊鼻出液为跛。</p>

<p>主膝中痛不仁，难跪起，香港脚，膝膑溃者不可治，不溃者可治。若犊鼻坚硬，勿便攻，先洗熨，微刺之愈。</p>

<p>［三里］∶膝下三寸， 骨外廉大筋内宛宛中，两筋肉分间，举足取之。极重按之，则跗上动脉止矣。足陽明胃脉所入为合土。《素注》刺一寸，灸三壮。《铜人》灸三壮，针五分。《明堂》针八分，留十呼，泻七吸，日灸七壮，止百壮。《千金》灸五百壮。少亦一、二百壮。</p>

<p>主胃中寒，心腹胀满，肠鸣，脏气虚惫，真气不足，腹痛食不下，大便不通，心闷不已，卒心痛，腹有逆气上攻，腰痛不得俯仰，小肠气，水气蛊毒，鬼击， 癖，四肢满，膝酸痛，目不明，产妇血晕。</p>

<p>秦承祖云∶诸病皆治。华佗云∶主五劳羸瘦，七伤虚乏，胸中瘀血，乳痈。《千金翼》云∶主腹中寒胀满，肠中雷鸣，气上冲胸，喘不能久立，腹痛，胸腹中瘀血，小肠胀皮肿，陰气不足，小腹坚，伤寒热不已，热病汗不出，喜呕口苦，壮热，身反折，口噤鼓颔，肿痛不可回顾。口 ，乳肿，喉痹不能言，胃气不足，久泄利，食不化，胁下支满，不能久立，膝痿寒热，中消谷苦饥，腹热身烦狂言，乳痈，喜噫，恶闻食臭，狂歌妄笑，恐怒大骂，霍乱，遗尿失气，陽厥，凄凄恶寒，头 ，小便不利，喜哕，香港脚。《外台秘要》云∶人年三十以上，若不灸三里，令人气上冲目。东垣曰∶饮食失节及劳役形质，陰火乘于坤土之中，致谷气、荣气、清气、胃气、元气不得上升，滋于六腑之陽气，是五陽之气，先绝于外。外者天也，下流入于坤土陰火之中；皆由喜怒悲忧恐为五贼所伤，而后胃气不行，劳役饮食不节，继之则元气乃伤；当于三里穴中，推而扬之，以伸元气。又曰∶气在于肠胃者，取之足太陰、陽明，不下者取之三里。又曰∶气逆霍乱者取三里，气下乃止，不下复治。又曰∶胃脘当心而痛，上支两胁，膈噎不通，饮食不下，取三里以补之。又曰∶六婬客邪及上热下寒，筋骨皮肉血脉之病；错取于胃之合（三里穴），大危。又曰∶有人年少气弱，常于三里、气海灸之，节次约五七十壮，至年老热厥头痛，虽大</p>

<p>［上廉］（一名上巨虚）∶三里下三寸，两筋骨罅中，举足取之。《铜人》灸三壮，针三分。甄权随年为壮。《明堂》针八分，得气即泻；灸日七壮。</p>

<p>主脏气不足，偏风香港脚，腰腿手足不仁，脚胫酸痛屈伸难，不久立，风水膝肿，骨髓冷疼，大肠冷，食不化，飧泄，劳瘵，夹脐腹两胁痛，肠中切痛雷鸣，气上冲胸，喘息不能行，不能久立，伤寒胃中热。</p>

<p>东垣曰∶脾胃虚弱，湿痿，汗泄，妨食，三里、气街出血，不愈，于上廉出血。</p>

<p>［条口］∶下廉上一寸，举足取之。《铜人》针五分。《明堂》针八分，灸三壮主足麻木，风气，足下热，不能久立，足寒膝痛，胫寒湿痹，脚痛 肿，转筋，足缓</p>

<p>［下廉］（一名下巨虚）∶上廉下三寸，两筋骨罅中，蹲地举足取之。《铜人》针八分，灸三壮。《素注》针三分。《明堂》针六分，得气即泻。《甲乙》灸主小肠气不足，面无颜色，偏风腿痿，足不履地，热风冷痹不遂，风湿痹，喉痹，香港脚不足，沉重，唇干，涎出不觉，不得汗出，毛发焦，肉脱，伤寒胃中热，不嗜食，泄脓血，胸胁小腹控睾而痛，时窘之后，当耳前热。若寒甚，若独肩上热甚及小指次指间热痛，暴惊狂，言语非常，女子乳痈，足跗不收，跟痛。</p>

<p>［丰隆］∶外踝上八寸，下 外廉陷中，足陽明络别走太陰。《铜人》针三分，灸三壮。《明堂》灸七壮。</p>

<p>主厥逆，大小便难，怠惰，腿膝酸，屈伸难，胸痛如刺，腹若刀切痛，风痰头痛，风逆四肢肿，足青身寒湿，喉痹不能言，登高而歌，弃衣而走，见鬼好笑。气逆则喉痹卒喑，实则癫狂，泻之。虚则足不收，胫枯，补之。</p>

<p>［解溪］∶冲陽后一寸五分，腕上陷中，足大趾次趾直上跗上陷者宛宛中。足陽明胃脉所行为经火。胃虚补之。《铜人》灸三壮，针五分，留三呼。</p>

<p>主风面浮肿，颜黑，厥气上冲，腹胀，大便下重，螈惊，膝股 肿，转筋，目眩，头痛，癫疾，烦心悲泣，霍乱，头风面赤、目赤，眉攒疼不可忍。</p>

<p>［冲陽］∶足跗上五寸，去陷谷二寸，骨间动脉。足陽明胃脉所过为原，胃虚实皆拔之。《素注》针三分，留十呼。《素问》刺足跗上动脉，血出不止死。《铜人》针主偏风口眼 ，跗肿，齿龋，发寒热，腹坚大，不嗜食，伤寒病振寒而欠，久狂，登高而歌，弃衣而走，足缓履不收，身前痛。</p>

<p>［陷谷］∶足大趾次趾外间，本节后陷中，去内庭二寸。足陽明胃脉所注为俞木。《铜人》针三分。《素注》针五分，留七呼，灸三壮。</p>

<p>主面目浮肿及水病善噫，肠鸣腹痛，热病无度，汗不出，振寒疟疾。</p>

<p>东垣曰∶气在于臂，足取之，先去血脉，后深取足陽明之荥俞∶内庭、陷谷。</p>

<p>［内庭］∶足大趾次趾外间陷中。足陽明胃脉所溜为荥水。《铜人》灸三壮，针三分，留十呼。</p>

<p>主四肢厥逆，腹胀满，数欠，恶闻人声，振寒，咽中引痛，口 ，上齿龋，疟不嗜食，脑皮肤痛，鼻衄不止，伤寒手足逆冷，汗不出，赤白痢。</p>

<p>［厉兑］∶足大趾次趾之端，去爪甲角如韭叶。足陽明胃脉所出为井金。胃实泻之。《铜人》针一分，灸一壮。</p>

<p>主尸厥，口噤气绝，状如中恶，心腹胀满，水肿，热病汗不出，寒疟不嗜食，面肿，足寒，喉痹，上齿龋，恶寒鼻不利，多惊好卧，狂欲登高而歌，弃衣而走，黄胆，鼽衄，口唇疹，颈肿，膝膑肿痛，循胸、乳、气膺、伏兔、 外廉、足跗上皆痛，消谷善</p>


<p class='red'>【足太陰经穴主治】</p>

<p>《内经》曰∶脾者， 议之官，智周出焉。</p>

<p>脾者，仓禀之本，荣之居也；其华在唇四白，其充在肌，至陰之类，通于土气，孤脏以灌四旁。脾主四肢，为胃行津液。</p>

<p>中央黄色，入通于脾，开窍于口，藏精于脾，故病在舌本。其味甘，其类土，其畜牛，其谷稷，其应四时，上为镇星，是以知病之在肉也。其音宫，其数五，其臭香，其液涎。</p>

<p>中央生湿，湿生土，土生甘，甘生脾，脾生肉，肉生肺，肺主口。其在天为湿，在地为土，在体为肉，在脏为脾，在声为歌，在变动为哕，在志为思，思伤脾，怒胜思，湿伤肉，风胜湿。甘伤肉，酸胜甘。</p>


<p class='red'>【足太陰经穴主治&middot;足太陰脾经穴歌】</p>

<p>二十一穴脾中州，隐白在足大趾头，大都、太白、公孙盛，商丘、三陰交可求，漏谷、地机、陰陵穴，血海、箕门、冲门开，府舍、腹结、大横排，腹哀、食窦连天溪，胸乡、周荣、大包随（左右四十二穴）。</p>

<p>此一经起于隐白，终于大包，取隐白、大都、太白、商丘、陰陵泉，与井荥俞经合也。</p>

<p>脉起大指之端，循指内侧白肉际，过核骨后，上内踝前廉，上 内，循 骨后，交出厥陰之前，上循膝股内前廉，入腹，属脾络胃，上膈，侠咽，连舌本，散舌下；其支别者，复从胃别上膈，注心中。少血多气，巳时气血注此。</p>

<p>巳土之脏，脉在右关，实则饮食消而肌肤滑泽，虚则身体瘦而四肢不举。脐凸肢浮生之难，口青唇黑死之易。去病安生，理宜调摄，戒满意之食，省爽口之味，因饮食劳倦之灾，修泻，行当熟记。如白术健脾消食，必青皮枳实；人参缓土和气，须半夏橘红。柴胡除不足之热，佐之甘草升麻；黄 去有汗之火，辅之芍药川芎。气虚呕而人参茱萸，脾寒吐而丁香半夏。泄泻手足冷而不渴兮，附子干姜，霍乱吐泻兼而不药兮，胡椒绿豆。脾冷而食不磨兮，平胃宜加砂蔻；胃寒而饮不消兮，本方更入参苓。香附微寒，与缩砂消食化气，更妙安胎；沉香少温，共藿香助土调中，奇消水肿，破血消症兮，三棱莪术；去瘀除疼兮，蒲黄五灵。茴香治霍乱转筋，共济木瓜乌药；辣桂主中焦气滞，相扶枳壳生姜。心腹疼痛兮，延胡索入胡椒；胸满咳逆兮，良姜炒同香附。肚实胀兮，大黄滑石朴牵牛，木香苓泻；腹虚胀兮，参苓朴木橘辰砂，曲 附子。大抵物滞气伤，补益兼行乎消导，橘皮枳术丸，加减随宜；食多胃壅，推陈并贵乎和中，巴豆备急丸，荡涤何伤。四君子平善，与人处也，使人道德进而功名轻，忽不知其入于圣贤之域；二陈汤纯和，能消痰也，致令脾胃健而中气顺，自不觉其进于仁寿之乡。抑又闻东垣悯生民夭枉，凡治疾必先扶植脾胃，诚不刊之妙典；王安道发前贤未发，辨内伤不足中有有余，实得传之秘旨，万物从土而归出，补肾又不若补脾。</p>

<p>《导引本经》∶脾居五脏之中，寄旺四时之内，五味藏之而滋长，五神因之而彰着，四肢百不知味，四肢困倦，心腹痞满，为吐泄，为肠 ，此其见之《内经》诸书，盖班班具载，可考而知者。然不饥强食则脾劳，不渴强饮则胃胀。食若过饱，则气脉不通，令心塞闭；食若过少，则身羸心悬，意虑不固。食秽浊之物，则心识昏迷，坐念不安；食不宜之物，则四大违反，而动宿疾，皆非卫生之道也。举要言之，食必以时，饮必以节，不饱不饥是也。人能饮食如是，不惟脾胃清纯，而五脏六腑，亦调和矣。盖人之饮食入口，由胃脘入于胃中，其滋味渗入五脏，其质入于小肠乃化之。至小肠下口，始厘清浊，浊者为渣滓，入于大肠；清者为津液，入于膀胱，乃津液之府也。至膀胱又厘清浊，浊者入于溺中，清者入于胆，胆引入于脾，散于五脏，为涎，为唾，为涕，为泪，为汗，其滋味渗入五脏，乃成五汗，同归于脾，脾和乃化血，复归于脏腑也。经曰∶脾土旺能生万物，衰生百病，昔东坡调脾土，饮食不过一爵一肉，有召饮者，预以此告∶一曰安分以养福，二曰宽胃以养气，三曰省费以养财。善卫生者养内，不善卫生者养外；养内者安恬脏腑，调顺血脉，养外者极滋味之美，穷饮食之乐，虽肌体充腴，而酷烈之气，内蚀脏腑矣。</p>


<p class='red'>【足太陰经穴主治&middot;考正穴法】</p>

<p>［隐白］∶足大趾端内侧，去爪甲角如韭叶。脾脉所出为井木。《素注》针一分，留三呼。《铜人》针三分，灸三壮。</p>

<p>主腹胀，喘满不得安卧，呕吐食不下，胸中热，暴泄，衄血，尸厥不识人，足寒不能温，妇人月事过时不止，小儿客忤，慢惊风。</p>

<p>［大都］∶足大趾本节后，内侧陷中，骨缝赤白肉际。脾脉所淄为荥火。脾虚补之。《铜人》针三分，灸三壮。</p>

<p>主热病汗不出，不得卧，身重骨疼，伤寒手足逆冷，腹满善呕，烦热闷乱，吐逆目眩，腰痛不可俯仰，绕踝风，胃心痛，腹胀胸满，心蛔痛，小儿客忤。</p>

<p>［太白］∶足大趾内侧，内踝前核骨下陷中。脾脉所注为俞土。《铜人》针三分，灸三壮。</p>

<p>主身热烦满，腹胀食不化，呕吐，泄泻脓血，腰痛大便难，气逆，霍乱腹中切痛，肠鸣，膝股 酸转筋，身重骨痛，胃心痛，腹胀胸满，心痛脉缓。</p>

<p>［公孙］∶足大趾本节后一寸，内踝前。足太陰络脉，别走陽明胃经。《铜人》针四分，灸三壮。</p>

<p>主寒疟，不嗜食，痫气，好太息，多寒热汗出，病至则喜呕，呕已乃衰。头面肿起，烦心狂言，多饮，胆虚，厥气上逆则霍乱，实则肠中切痛泻之，虚则鼓胀补之。</p>

<p>［商丘］∶足内踝骨下微前陷中，前有中封，后有照海，其穴居中。脾脉所行为经金，脾实泻之。《铜人》灸三壮，针三分。</p>

<p>主腹胀，肠中鸣，不便，脾虚令人不乐，身寒善太息，心悲，骨痹，气逆，痔疾，骨疽蚀，魇梦，痫 ，寒热好呕，陰股内痛。气壅，狐疝走上下，引小腹痛、不可俯仰、脾积痞气，黄胆，舌本强痛，腹胀，寒疟，溏瘕泄水，面黄，善思善味，食不消，体重节痛，怠惰嗜卧，妇人绝子，小儿慢风。</p>

<p>［三陰交］∶内踝上三寸，骨下陷中。足太陰少陰厥陰之会。《铜人》针三分，主脾胃虚弱，心腹胀满，不思饮食，脾痛身重，四肢不举，腹胀肠鸣，溏泄食不化，癖，腹寒，膝内廉痛，小便不利，陰茎痛，足痿不能行，疝气，小便遗，胆虚，食后吐水，梦遗失精，霍乱，手足逆冷，呵欠，颊车蹉开，张口不合，男子陰茎痛，元脏发动，脐下痛不可忍，小儿客忤，妇人临经行房，羸瘦， 瘕，漏血不止，月水不止，妊娠胎动横生，产后恶露不行，去血过多，血崩晕，不省人事。</p>

<p>如经脉塞闭不通，泻之立通。经脉虚耗不行者，补之，经脉益盛则通。</p>

<p>按宋太子出苑，逢妊妇，诊曰∶女。徐文伯曰∶一男一女。太子性急欲视。</p>

<p>文伯泻三陰交，补合谷，胎应针而下，果如文伯之诊。后世遂以三陰交、合谷为妊妇禁针。然文伯泻三陰交，补合谷而堕胎，今独不可补三陰交，泻合谷，而安胎乎？盖三陰交、肾肝三脉之交会，主陰血，血当补不当泻；合谷为大肠之原，大肠为肺之腑，主气，当泻不当补。文伯泻三陰交，以补合谷，是血衰气旺也。今补三陰交，泻合谷，是血旺气衰矣。故刘元宾亦曰∶血衰气旺定无妊，血旺气衰应有体。</p>

<p>［漏谷］（一名太陰络）∶内踝上六寸， 骨下陷中。《铜人》针三分，禁灸。</p>

<p>主肠鸣，强欠，心悲逆气，腹胀满急， 癖冷气，食饮不为肌肤，膝痹足不能行。</p>

<p>［地机］（一名脾舍）∶膝下五寸，膝内侧辅骨下陷中，伸足取之。足太陰 ，别走上一寸有空。《铜人》灸三壮，针三分。</p>

<p>主腰痛不可俯仰，溏泄，腹胁胀，水肿腹坚，不嗜食，小便不利，精不足，女子 瘕，按之如汤沃股内至膝。</p>

<p>［陰陵泉］∶膝下内侧辅骨下陷中，伸足取之；或屈膝取之。在膝横纹头下，与陽陵泉穴相对，稍高一寸。足太陰脾脉所入为合水。《铜人》针五分。</p>

<p>主腹中寒不嗜食，胁下满，水胀腹坚，喘逆不得卧，腰痛不可俯仰，霍乱，疝瘕，遗精，尿失禁不自知，小便不利，气淋，寒热不节，陰痛，胸中热，暴泄飧泄。</p>

<p>［血海］∶膝膑上内廉，白肉际二寸半。《铜人》针五分，灸三壮。</p>

<p>主气逆腹胀，女子漏下恶血，月事不调。</p>

<p>东垣曰∶女子漏下恶血，月事不调，暴崩不止，多下水浆之物，皆由饮食不节，或劳伤形体，或素有气不足，灸太陰脾经七壮。</p>

<p>［箕门］∶鱼腹上越筋间，陰股内动脉应手。一云股上起筋间。《铜人》灸三壮。主淋小便不通，遗溺，鼠鼷肿痛。</p>

<p>［冲门］（一名上慈宫）∶府舍下一寸，横骨两端约中动脉，去腹中行各四寸半。《铜人》针七分，灸五壮。</p>

<p>主腹寒气满，腹中积聚疼，癃，婬泺，陰疝，妇人难乳，妊娠子冲心，不得息。</p>

<p>［府舍］∶腹结下三寸，去腹中行各四寸半。足太陰、厥陰、陰维之会。三脉上下一一入腹，络脾肝，结心肺，从胁上至肩，此太陰 ，三陰陽明之别。《铜人》灸五壮，针七分。</p>

<p>主疝瘕，痹中急疼，循胁上下抢心，腹满积聚，厥气霍乱。</p>

<p>［腹结］（一名肠窟）∶大横下一寸三分，去腹中行各四寸半。《铜人》针七分，灸五主咳逆，绕脐痛，腹寒泻利，上抢心，咳逆。</p>

<p>［大横］∶腹哀下三寸五分，去腹中行各四寸半。足太陰、陰维之会。《铜人》针七分，灸五壮。</p>

<p>主大风逆气，多寒善悲，四肢不可举动，多汗洞痢。</p>

<p>［腹哀］∶日月下一寸五分，去腹中行各四寸半。足太陰、陰维之会。《铜人》主寒中食不化，大便脓血，腹中痛。</p>

<p>［食窦］∶天溪下一寸六分，去胸中行各六寸，举臂取之。《铜人》针四分，灸主胸胁支满，膈间雷鸣，常有水声，膈痛。</p>

<p>［天溪］∶胸乡下一寸六分陷中，去胸中行各六寸，仰而取之。《铜人》针四分主胸中满痛，贲膺，咳逆上气，喉中作声，妇人乳肿 痈。</p>

<p>［胸乡］∶周荣下一寸六分，去胸中行各六寸，仰而取之。《铜人》针四分，灸五壮。</p>

<p>主胸胁支满，引胸背痛不得卧，转侧难。</p>

<p>［周荣］∶中府下一寸六分，去胸中行各六寸，仰而取之。《铜人》针四分。</p>

<p>主胸胁满不得俯仰，食不下，喜饮。咳唾秽脓，咳逆，多婬。</p>

<p>［大包］∶渊液下三寸，布胸胁中出九肋间。脾之大络，总统陰陽诸络，由脾灌溉五脏。《铜人》灸三壮，针三分。</p>

<p>主胸胁中痛，喘气，实则身尽痛，泻之；虚则百节尽皆纵，补之。</p>


<p class='red'>【手少陰经穴主治】</p>

<p>《内经》曰∶心者，君主之官，神明出焉。</p>

<p>心者，生之本，神之变也。其华在面，其充在血脉，为陽中之太陽，通于夏气。</p>

<p>南方赤色，入通于心，开窍于舌，藏精于心。故病在五脏，其味苦，其类火，其畜羊，其谷黍，其应四时，上为荧惑星，是以知病之在脉也；其音征，其数七，其臭焦，其液汗。</p>

<p>南方生热，热生火，火生苦，苦生心，心生血，血生脾，心主舌。其在天为热，在地为火，在体为脉，在脏为心，在声为笑，在变动为忧，在志为喜。喜伤心，恐胜喜，热伤气，寒胜热，苦伤气，咸胜苦。</p>


<p class='red'>【手少陰经穴主治&middot;手少陰心经穴歌】</p>

<p>九穴午时手少陰，极泉、青灵、少海深，灵道、通里、陰 邃，神门、少府、少冲寻（左右一十八穴）。</p>

<p>此一经起于极泉，终于少冲。取少冲、少府、神门、灵道、少海，与井荥俞经合也。</p>

<p>脉起心中，出属心系，下膈络小肠；其支者，从心系，上侠咽，系目；其直者，复从心系却上肺，出腋下，下循 内后廉，行太陰心主之后，下肘内廉，循臂内后廉，抵掌后锐骨之端，入掌内后廉，循小指之内，出其端。多气少血，午时气血注此。</p>

<p>丁火之脏，脉在左寸。实则热而虚则寒，静则安而动则燥。虚寒者怯怕多惊，健忘恍惚，清便自可，诊必濡细迟虚；实热者癫狂谵语，腮赤舌干，二腑涩黄，脉须数洪沉实。心盛则热见乎标，心虚则热收于内。虚则补其母，实则泻其子。虚实既知，补泻必当。味甘泻而补之以咸，气热补而泻之以冷。心陽不足，桂心代赭紫石英，补须参附；离火有余，竹叶大黄山栀子，泻用芩连。凉心者朱砂，壮心者琥珀。舌长过寸，研冰片敷之即收；血衄如泉，炒槐花掺之即止。除疮琥珀膏，犀角与辰砂；定志宁神丸，朱砂共莲草。蔓荆子凉诸经之血，草连翘泻六经之火，惊悸不安，须龙脑沙参小草；健忘失记，必茯神远志当归。多睡饮卢同之苦茶，不眠服雷公之酸枣。凉血补陰生地黄，行津止渴天花粉。文蛤末敷愈口疮，铁锈粉噙消舌肿。中风不语，烧竹沥凉之更良；感热多言，飞朱砂镇之又善。胸间痞痛，开之枳实栝蒌；心内懊 ，治之栀子豆豉。热心痛，炒菖蒲川楝，栀子宜焦；冷心痛，须木香肉桂，玄胡可炒。心惊盗汗，飞辰砂与六黄；鼻衄流血，煮黄芩炒芍药。惊热独妙珍珠，癫狂独加铁粉。安镇灵台，琥珀丹砂和玉屑；开清神府，茯神远志共菖蒲。大哉离兮，应物无迹。倘真血之有亏，觅真铅而补实；至灵心也，操存有要，或元气之有损，求真汞而填完。用药固可言传，上达必由心悟。</p>

<p>《导引本经》∶夫心乃一身之主宰，生死之路头也。是故心生则种种欲生，而神不入气；心静则种种欲静，而神气相抱也。《内经》曰∶夏月人身，陽气发外，伏陰在内，是脱精神之时，忌疏通以泄精气。夏三月，此谓蕃秀，天地气交，万物华实，夜卧早起，无厌于日，使志无怒，英华成秀，此夏气之应，养成之道也。逆之则伤心，秋为 疟。故人常宜燕居静坐，调心息气，食热戒冷，常要两目垂帘，迈光内照，降心火于丹田，使神气相抱。故太玄养初曰∶藏心于渊，美厥灵根。神不外也。心牵于事，则火动于中矣。心火夏令正旺，脉本洪大，若缓是伤暑，至晚少餐饮食，睡勿挥扇，风邪易入。昔邝子元有心疾，或曰∶有僧不用符药，能治心疾。元叩其僧，曰∶贵恙起于烦恼，烦恼生于妄想，夫妄想之到眼前，可以顺应，却又畏首畏尾，三番四复，犹豫不决，此是现下妄想也。或期望日后富贵皆如愿，或期望功成名遂，告老归田；或期望子孙登庸，以继书香，与夫一切不可必成，不可必得之事，此是未来妄想也。三者妄想，忽然而生，忽然而灭，禅家谓之幻心。能照见其妄，而斩断念头，禅家谓之觉心。故曰∶不患念起，惟患觉迟，此心若同太虚，烦恼何处安脚？又曰∶贵恙亦原于水火不交，凡溺爱冶容，而作色荒，禅家谓之外感之欲。夜深枕上，思得冶容，或成宵寐之变，禅家谓之内生之欲。二者之欲，绸缪染着，消耗元精。若能离之，则肾水自然滋生，可以上交于心。至若思索文本，忘其寝食，禅家谓之理障。经纶头班，罔顾劬劳，禅家谓之事障。二者虽非人欲，亦损性灵，若能遣之，则火不至上炎，可下交于肾。故曰∶尘不相缘，根无所偶，返流全一，六用不行。又曰∶苦海无边，回头是岸。子元如其言，乃独处一室，扫空万缘，坐静月余，心疾如失。</p>


<p class='red'>【手少陰经穴主治&middot;考正穴法】</p>

<p>［极泉］∶臂内腋下筋间，动脉入胸。《铜人》针三分，灸七壮。</p>

<p>主臂肘厥寒，四肢不收，心痛干呕，烦渴，目黄，胁满痛，悲愁不乐。</p>

<p>［青灵］∶肘上三寸，伸肘举臂取之。《铜人》灸七壮。《明堂》灸三壮。</p>

<p>主目黄头痛，振寒胁痛，肩臂不举，不能带衣。</p>

<p>［少海］（一名曲节）∶肘内廉节后，大骨外，去肘端五分，屈肘向头得之。手少陰心脉所入为合水。《铜人》针三分，灸三壮。甄权云∶不宜灸，针五分。《甲乙》针呼，不宜灸。《素注》灸五壮。《资生》云∶数说不同，要之非大急不灸。</p>

<p>主寒热齿龋痛，目眩发狂，呕吐涎沫，项不得回顾，肘挛腋胁下痛，四肢不得举，齿痛，脑风头痛，气逆噫哕，瘰 ，心疼，手颤健忘。</p>

<p>［灵道］∶掌后一寸五分，手少陰心脉所行为经金。《铜人》针三分，灸三壮。</p>

<p>主心痛，干呕，悲恐，相引螈 ，肘挛，暴喑不能言。</p>

<p>［通里］∶掌后一寸陷中。手少陰心脉之络，别走太陽小肠经。《铜人》针三分，灸三壮。《明堂》灸七壮。</p>

<p>主目眩头痛，热病先不乐，数日懊 ，数欠频呻悲，面热无汗，头风，暴喑不言，目痛心悸，肘臂 痛，苦呕喉痹，少气遗溺，妇人经血过多崩中。实则支满膈肿，泻之。</p>

<p>虚则不能言，补之。</p>

<p>［陰 ］∶掌后脉中，去腕五分。《铜人》针三分，灸七壮。</p>

<p>主鼻衄吐血，洒淅畏寒，厥逆气惊，心痛霍乱，胸中满。</p>

<p>［神门］（一名锐中，一名中都）∶掌后锐骨端陷中。手少陰心脉所注为俞土。心实泻之。《铜人》针三分，留七呼，灸七壮。</p>

<p>主疟心烦，甚欲得冷冻饮料，恶寒则欲处温中。咽干不嗜食，心痛数噫，恐悸，少气不足，手臂寒，面赤喜笑，掌中热而 ，目黄胁痛，喘逆身热，狂悲狂笑，呕血吐血，振寒上气，遗溺失音，心性痴呆，健忘，心积伏梁，大小人五痫。</p>

<p>东垣曰∶胃气下溜五脏气皆乱，其为病互相出见，气在于心者，取之手少陰之俞神门，同精导气以复其本位。《灵枢经》曰∶少陰无俞，心不病乎，其外经病而脏不病，故独取其经于掌后锐骨之端。心者五脏六腑之大主，精神之所舍，其脏坚固，邪不能容，容邪则身死，故诸邪皆在心之包络。包络者，心主之脉也。</p>

<p>［少府］∶手小指本节后，骨缝陷中，直劳宫。手少陰心脉所淄为荥火。《铜人》针二分，灸七壮。《明堂》灸三壮。</p>

<p>主烦满少气，悲恐畏人，掌中热，臂酸，肘腋挛急，胸中痛，手蜷不伸， 疟久不愈，振寒，陰挺出，陰痒陰痛，遗尿偏坠，小便不利，太息。</p>

<p>［少冲］（一名经始）∶手小指内侧，去爪甲角如韭叶。手少陰心脉所出为井木。心虚补之。《铜人》针一分，灸三壮。《明堂》灸一壮。</p>

<p>主热病烦满，上气嗌干渴，目黄， 臂内后廉痛，胸心痛，痰气，悲惊寒热，肘痛不伸。</p>

<p>张洁古治前陰臊臭，泻肝行间，后于此穴，以治其标。</p>


<p class='red'>【手太陽经穴主治】</p>

<p>《内经》曰∶小肠者，受盛之官，化物出焉。又云∶小肠为赤肠。</p>

<p>胃之下口，小肠之上口也，在脐上二寸，水谷于是分焉。大肠上口，小肠之下口也。至是而泌别清浊，水液渗入膀胱，滓秽流入大肠。</p>


<p class='red'>【手太陽经穴主治&middot;手太陽小肠经穴歌】</p>

<p>手太陽穴一十九，少泽、前谷、后溪薮，腕骨、陽谷、养老绳，支正、小海外辅肘，肩贞、耳前珠上走（左右三十八穴）。</p>

<p>此一经起于少泽，终于听宫。取少泽、前谷、后溪、腕骨、陽谷、少海，与井荥俞原经脉起小指之端，循手外侧上腕，出踝中直上，循臂骨下廉，出肘内侧两骨之间，上循外后廉，出肩解，绕肩胛，交肩上，入缺盆，络心，循咽下膈抵胃，属小肠；其支者，从缺盆贯颈上颊，至目锐 ，却入耳中；其支别者，别循颊上 （ 音拙）抵鼻，至目内也。多血少气，未时气血注此。</p>

<p>丙火之腑，脉详左寸。是经之为病也，面白耳前热，苦寒，肩臂廉内外肿痛。沉诊为心，实则脉实，烦满而口舌生疮；浮取小肠，虚则脉虚，懊 而唇青下白。颔肿不可转，清痰降火；腰折难动履，渗湿利热。倘小便数频，乌药益智丸，用酒煮山药；若精气不固，白茯猪苓和，须蜡化津液。小肠疝气，茴香姜浸入青盐；肾宫精冷，川楝炒成加木破。滑石寒而能治诸淋，沉香温而能行诸气。尿血煮苦苋菜根，血淋煎车前子叶。清泉旋汲饮发灰，薄荷时煎调琥珀。热入小肠为赤带，茴香苦楝当归；邪归大腑变膏淋，滑石金砂甘草。尝考牡蛎石斛补，续随金砂泻。巴戟乌药茴香温，黄芩通草花粉凉。羌活 本引于上，黄柏二苓行于下，细阅本草之旨，略为理治之阶，毋执己见，妙在言传。</p>


<p class='red'>【手太陽经穴主治&middot;考正穴法】</p>

<p>［少泽］（一名小吉）∶手小指端外侧，去爪甲角下一分陷中。手太陽小肠脉所出为井金。《素注》灸三壮。《铜人》灸一壮，针一分，留二呼。</p>

<p>主疟寒热，汗不出，喉痹舌强，口干心烦，臂痛螈 ，咳嗽，口中涎唾，颈项急不得回顾，目生肤翳复瞳子，头痛。</p>

<p>［前谷］∶手小指外侧本节前陷中。手太陽小肠脉所淄为荥水。《铜人》针一分，留三呼，灸一壮主热病汗不出， 疟癫疾，耳鸣，颈项肿，喉痹，颊肿引耳后，鼻塞不利，咳嗽吐衄，臂痛不得举，妇人产后无乳。</p>

<p>［后溪］∶手小指外侧本节后陷中，握拳取之。手太陽小肠脉所注为俞木。小肠虚补之。《铜人》针一分，留二呼，灸一壮。</p>

<p>主疟寒热，目赤生翳，鼻衄，耳聋，胸满，颈项强，不得回顾，癫疾，臂肘挛急，痂疥</p>

<p>［腕骨］∶手外侧腕前起骨下陷中。手太陽小肠脉所过为原。小肠虚实皆拔之。《铜人》针二分，留三呼，灸三壮。</p>

<p>主热病汗不出，胁下痛不得息，颈颔肿，寒热，耳鸣，目冷泪生翳，狂惕，偏枯，肘不得屈伸， 疟头痛，烦闷，惊风，螈 ，五指掣，头痛。</p>

<p>［陽谷］∶手外侧腕中，锐骨下陷中。手太陽小肠脉所行为经火。《素注》灸三壮，针二分，留三主癫疾狂走，热病汗不出，胁痛，颈颔肿，寒热，耳聋耳鸣，齿龋痛，臂外侧痛不举，吐舌，戾颈，妄言，左右顾，目眩，小儿螈 ，舌强不嗍乳。</p>

<p>［养老］∶手踝骨前上，一云腕骨后一寸陷中。手太陽 。《铜人》针三分，灸三壮主肩臂酸疼，肩欲折，臂如拔，手不能自上下，目视不明。</p>

<p>［支正］∶腕后五寸，手太陽络脉，别走少陰。《铜人》针三分，灸三壮。《明主风虚，惊恐悲愁，癫狂，五劳，四肢虚弱，肘臂挛难屈伸，手不握，十指尽痛，热痛先腰颈酸，喜渴，强项，疣目。实则节弛肘废，泻之，虚则生疣小如指，痂疥，补之。</p>

<p>［小海］∶肘外大骨外，去肘端五分陷中，屈手向头取之。手太陽小肠脉所入为合土。《素注》针二分，留七呼，灸三壮。</p>

<p>主颈颔、肩 、肘臂外后廉痛，寒热齿龈肿，风眩颈项痛，疡肿振寒，肘腋痛肿，小腹痛，痫发羊鸣，戾颈，螈 狂走，颔肿不可回顾，肩似拔， 似折，耳聋，目黄，颊</p>

<p>［肩贞］∶曲胛下两骨解间，肩 后陷中。《铜人》针五分。《素注》针八分，主伤寒寒热，耳鸣耳聋，缺盆肩中热痛，风痹，手足麻木不举。</p>

<p>［ 俞］∶侠肩 （手陽明穴）后大骨下，胛上廉陷中，举臂取之。手太陽、陽维、陽跷三脉之会。《铜人》针八分，灸三壮。</p>

<p>主臂酸无力，肩痛引胛，寒热气肿胫痛。</p>

<p>［天宗］∶秉风后大骨下陷中。《铜人》灸三壮，针五分，留六呼。</p>

<p>主肩臂酸疼，肘外后廉痛，颊颔肿。</p>

<p>［秉风］∶天 外肩上小 后，举臂有空。手太陽、陽明、手足少陽四脉之会。</p>

<p>《铜人》灸五主肩痛不能举。</p>

<p>［曲垣］∶肩中央曲胛陷中，按之应手痛。《铜人》灸三壮，针五分，《明堂》主肩痹热痛，气注肩胛，拘急痛闷。</p>

<p>［肩外俞］∶肩胛上廉，去脊三寸陷中。《铜人》针六分，灸三壮。《明堂》灸主肩胛痛，周痹寒至肘。</p>

<p>［肩中俞］∶肩胛内廉，去脊二寸陷中。《素注》针六分，灸三壮。《铜人》针主咳嗽，上气唾血，寒热，目视不明。</p>

<p>［天窗］（一名窗笼）∶颈大筋间前曲颊下，扶突后动脉应手陷中。《铜人》灸三壮，针三分。《素注》针六分。</p>

<p>主痔 、颈痛、肩痛引项不得回顾，耳聋颊肿，喉中痛，暴喑不能言，齿禁中风。</p>

<p>［天容］∶耳下曲颊后。针一寸，灸三壮。</p>

<p>主喉痹寒热，咽中如梗，瘿颈项痈，不可回顾，不能言，胸痛，胸满不得息，呕逆吐沫，齿噤，耳聋耳鸣。</p>

<p>［颧 ］∶面 骨下廉锐骨端陷中。手少陽、太陽之会。《素注》针三分。《铜主口 ，面赤目黄，眼 动不止， 肿齿痛。</p>

<p>［听宫］（一名多所闻）∶耳中珠子，大如赤小豆。手足少陽、手太陽三脉之会。</p>

<p>《铜人》针三分，灸三壮。《明堂》针一分。《甲乙》针三分。</p>

<p>主失音，癫疾，心腹满， 耳，耳聋如物填塞无闻，耳中嘈嘈 蝉鸣。</p>


<p class='red'>【足太陽经穴主治】</p>

<p>《内经》曰∶膀胱者，州都之官，津液藏焉。气化则能出矣。又曰∶膀胱为黑肠。</p>

<p>诸书辨膀胱不一，有云∶有上口，无下口；有云∶上下皆有口；或云∶有小窍注泄，皆非也。惟有下窍以出溺，上皆由泌别渗入膀胱，其所以入也、出也，由于气之施也。在上之气不施，则注入大肠而为泄；在下之气不施，则急胀涩涩，苦不出而为淋。</p>


<p class='red'>【足太陽经穴主治&middot;足太陽膀胱经穴歌】</p>

<p>足太陽经六十七，睛明目内红肉藏，攒竹、眉冲与曲差，五处上寸半承光，通天、络却，肝、胆、脾、胃俱挨次，三焦、肾、气海、大肠，关元、小肠到膀胱，中膂白环仔细量，自从大杼至白环，各各节外寸半长。上 、次 中复下，一空二空腰髁当，会陽陰尾骨外取，附分侠脊第三行，魄户、膏盲与神堂， 、膈关、魂门九，陽纲、意舍仍胃仓，肓门、志室、胞肓续，二十椎下秩边场。承扶臀横纹中央，殷门、浮 到委陽，委中、合陽、承筋是，承山、飞扬踝附陽，昆仑、仆参连申脉，金门、京骨、束骨忙，通谷、至陰小指旁（一此一经起于睛明，终于至陰，取至陰、通谷、束骨、京骨、昆仑、委中，与井荥俞原经脉起目内 ，上额交巅上；其支者，从巅至耳上角；其直行者，从巅入络脑，还出别下项，循肩膊内侠脊抵腰中，入循膂，络肾属膀胱；其支别者，从腰中下贯臀，入 中；其支别者，从膊内左右别，下贯胛，侠脊内，过髀枢，循髀外后廉，下合 中，以下贯内，出外踝之后，循京骨至小指外侧端。多血少气，申时气血注此。</p>

<p>壬水之腑，脉居左寸是。膀胱实则脉实，病胞转不得小便，苦烦满难于俯仰，药用寒凉通利窍，石膏栀子蜜同煎；虚则脉虚，肠痛引腰难屈伸，脚筋紧急耳重听，补磁石五味黄，配苓术石英杜仲。大腑热蒸肠内涩，木通生地黄芩；小便不利茎中痛，葶苈茯苓通草。肾大如斗，青支荔核小茴香；胞转如塞，葵子滑石寒水石。冷热熨可利便难，屈伸导能和腰痛。风热相乘，囊肿服三白而立消；虫蚁吹着，陽跷，敷蝉蜕而即散。羌活 本行于上，黄柏法制走于下。补用橘核益智仁，泻滇滑石车前子。加茴香乌药能温，添黄柏生地清凉也。</p>


<p class='red'>【足太陽经穴主治&middot;考正穴法】</p>

<p>［睛明］（一名泪孔）∶目内 。《明堂》云∶内 头外一分，宛宛中。手足太陽、足陽明、陰跷、陽跷五脉之会。针一分半，留三呼。雀目者，可久留针，然后速出针。禁灸。</p>

<p>主目远视不明，恶风泪出，憎寒头痛，目眩内 赤痛，KT KT 无见， 痒，婬肤白翳，大 攀睛 肉，侵睛雀目，瞳子生瘴，小儿疳眼，大人气眼冷泪。</p>

<p>按东垣曰∶刺太陽、陽明出血，则目愈明。盖此经多血少气，故目翳与赤痛从内 起者，刺睛明、攒竹，以宣泄太陽之热。然睛明刺一分半，攒竹刺一分三分，为适浅深之宜。今医家刺攒竹，卧针直抵睛明，不补不泻，而又久留针，非古人意也。</p>

<p>［攒竹］（一名始光，一名员柱，一名光明）∶两眉头陷中。《素注》针二分，留六呼，灸三壮。《铜人》禁灸，针一分，留三呼，泻三吸，徐徐出针。宜以细三棱针刺之，宣泄热气，三度刺，目大明。《明堂》宜细三棱针三分，出血，灸一壮。</p>

<p>主目KT KT ，视物不明，泪出目眩，瞳子痒，目瞢，眼中赤痛及睑 动不得卧，颊痛，面痛，尸厥癫邪，神狂鬼魅，风眩，嚏。</p>

<p>［眉冲］∶直眉头上神庭、曲差之间。针三分，禁灸。</p>

<p>主五痫，头痛，鼻塞。</p>

<p>［曲差］∶神庭旁一寸五分，入发际。《铜人》针二分，灸三壮。</p>

<p>主目不明，鼽衄，鼻塞，鼻疮，心烦满，汗不出，头顶痛，项肿，身体烦热。</p>

<p>［五处］∶侠上星旁一寸五分。《铜人》针三分，留七呼，灸三壮。《明堂》灸主脊强反折，螈 癫疾，头风热，目眩，目不明，目上戴不识人。</p>

<p>［承光］∶五处后一寸五分。《铜人》针三分，禁灸。</p>

<p>主风眩头痛，呕吐心烦，鼻塞不闻香臭，口 ，鼻多清涕，目生白翳。</p>

<p>［通天］∶承光后一寸五分。《铜人》针三分，留七呼，灸三壮。</p>

<p>主颈项转侧难，瘿气，鼻衄、鼻疮、鼻窒，鼻多清涕，头旋，尸厥、口 、喘息、头重、暂起僵仆、瘿瘤。</p>

<p>［络却］（一名强陽、一名脑盖）∶通天后一寸五分。《素注》刺三分，留五呼，《铜人》灸三壮。</p>

<p>主头旋耳鸣，狂走螈 ，恍惚不休，腹胀，青盲内障，目无所见。</p>

<p>［玉枕］∶络却后一寸五分，侠脑户旁一寸三分，起肉枕骨上，入发际二寸。《铜人》灸三壮，针三分，留三呼。</p>

<p>主目痛如脱，不能远视，内连系急，头风痛不可忍。鼻窒不闻。</p>

<p>［天柱］∶侠项后发际，大筋外廉陷中。《铜人》针五分，得气即泻。《明堂》针二分，留三呼，泻五吸。灸不及针。日七壮至百壮。《下经》灸三壮。《素注》针二分，留六呼。</p>

<p>主足不任身体，肩背痛欲折。目瞑视，头旋脑痛，头风，鼻不知香臭，脑重如脱，顶如拔，项强不可回顾。</p>

<p>［大杼］∶项后第一椎下，两旁相去脊各一寸五分陷中，正坐取之，督脉别络，手。《难经》曰∶骨会大杼。疏曰∶骨病治此，袁氏曰∶肩能负重，以骨会大杼也。《铜人》针五分，灸七壮。《明堂》禁灸。《下经》、《素注》针三分，留七呼，灸七壮。《资生》主膝痛不可屈伸，伤寒汗不出，腰脊痛，胸中郁郁，热甚不已，头风振寒，项强不可俯仰， 疟，头旋，劳气咳嗽，身热目眩，腹痛，僵仆不能久立，烦满里急，身不安，筋挛东垣曰∶五脏气乱，在于头，取之天柱、大杼、不补不泻，以导气而已。</p>

<p>［风门］（一名热府）∶二椎下两旁相去脊各一寸五分，正坐取之。《铜人》针五分。</p>

<p>。《明堂》灸五壮。若频刺，泄诸陽热气，背永不发痈疽，灸五壮。</p>

<p>主发背痈疽，身热，上气喘气，咳逆胸背痛，风劳呕吐，多嚏，鼻鼽出清涕，伤寒头项强，目瞑，胸中热，卧不安。</p>

<p>［肺俞］∶第三椎下两旁相去脊各一寸五分。《千金》对乳引绳度之。甄权以搭手，左取右，右取左，当中指末是，正坐取之。《甲乙》针三分，留七呼，得气即泻。甄权灸百壮。《明下》灸三壮。《素问》刺中肺三日死，其动为咳。</p>

<p>主瘿气，黄胆，劳瘵，口舌干，劳热上气，腰脊强痛，寒热喘满，虚烦，传尸骨蒸，肺痿咳嗽，肉痛皮痒，呕吐，支满不嗜食，狂走欲自杀，背偻，肺中风，偃卧，胸满短气，瞀闷汗出，百毒病，食后吐水，小儿龟背。</p>

<p>仲景曰∶太陽与少陽并病，头项强痛或眩冒，时如结胸，心下痞硬者，当刺太陽肺俞、</p>

<p>［厥陰俞］（一名厥俞）∶四椎下两旁相去脊各一寸五分，正坐取之。《铜人》针三分，灸七壮。</p>

<p>主咳逆牙痛，心痛，胸满呕吐，留结烦闷。</p>

<p>或曰∶脏腑皆有俞在背，独心包络无俞，何也？曰∶厥陰俞即心包络俞也。</p>

<p>［心俞］∶五椎下两旁相去脊各一寸五分，正坐取之。《铜人》针三分，留七呼，得气即泻，不可灸。《明堂》灸三壮。《资生》云∶刺中心一日死，其动为噫，岂可妄针。《千金》言∶中风心急，灸心俞百壮，当权其缓急可也。</p>

<p>主偏风半身不遂，心气乱恍惚，心中风，偃卧不得倾侧，汗出唇赤，狂走发痫，语悲泣，心胸闷乱，咳吐血，黄胆，鼻衄，目 目昏，呕吐不下食，健忘，小儿心气不足，数岁</p>

<p>［督俞］∶六椎下两旁相去脊各一寸五分，正坐取之。灸三壮。</p>

<p>主寒热心痛，腹痛，雷鸣气逆。</p>

<p>［鬲俞］∶七椎下两旁相去脊各一寸五分，正坐取之。《难经》曰∶血会鬲俞。</p>

<p>盖上则心俞，心生血，下则肝俞，肝藏血，故鬲俞为血会。又足太陽多血，血乃水之象也。</p>

<p>《铜人》针三分，留七呼，灸三壮。《素问》刺中鬲，皆为伤中，其病难愈，不过一岁必死主心痛，周痹、吐食翻胃，骨蒸，四肢怠惰，嗜卧， 癖，咳逆，呕吐，鬲胃寒痰，食饮不下，热病汗不出，身重常温。不能食，食则心痛，身痛肿胀，胁腹满，自汗盗汗。</p>

<p>［肝俞］∶九椎下两旁相去脊各一寸五分，正坐取之。经曰∶东风伤于春，病在分，留六呼，灸三壮。《明堂》灸七壮。《素问》刺中肝五日死，其动为欠。</p>

<p>主多怒，黄胆，鼻酸，热病后目暗泪出，目眩，气短咳血，目上视，咳逆，口干，寒疝，筋寒，热痉，筋急相引，转筋入腹将死。</p>

<p>《千金》云∶咳引两胁急痛不得息，转侧难，撅肋下与脊相引而反折，目戴上，目眩循眉头，惊狂，鼽衄，起则目KT KT ，生白翳，咳引胸中痛，寒疝小腹痛，唾血短气，热病瘥后，食五辛目暗，肝中风，踞坐不得低头，绕两目连额上色微青。积聚痞痛。</p>

<p>［胆俞］∶十椎下两旁相去脊各一寸五分，正坐取之。《铜人》针五分，留七呼，灸三壮。《明堂》针三分。《下经》灸五壮。《素问》刺中胆一日半死，其动为呕。</p>

<p>主头痛，振寒汗不出，腋下肿胀，口苦舌干，咽痛干呕吐，骨蒸劳热食不下，目黄。</p>

<p>按《资生经》所载，崔知悌平取四花穴，上二穴是鬲俞，下二穴是胆俞，四穴主血，故取此以治劳瘵。后世误以四花为斜取，非也。</p>

<p>［脾俞］∶十一椎下两旁相去脊各一寸五分，正坐取之。《铜人》针三分，留七呼，灸三壮。《明主腹胀，引胸背痛，多食身瘦， 癖积聚，胁下满，泄利，痰疟寒热，水肿气胀引脊痛，黄胆，善欠，不嗜食。</p>

<p>［胃俞］∶十二椎下两旁相去脊各一寸五分，正坐取之。《铜人》针三分，留七呼，灸随年为壮。</p>

<p>《明堂》灸三壮。《下经》灸七壮。</p>

<p>主霍乱，胃寒，腹胀而鸣，翻胃呕吐，不嗜食，多食羸瘦，目不明，腹痛，胸胁支满，脊痛筋挛，小儿羸瘦，不生肌肤。</p>

<p>东垣曰∶中湿者，治在胃俞。</p>

<p>［三焦俞］∶十三椎下两旁相去脊各一寸五分，正坐取之。《铜人》针五分，留七堂》针三分，灸五壮。主脏腑积聚，胀满羸瘦，不能饮食，伤寒头痛，饮食吐逆，肩背急，腰脊强不得俯仰，水谷不化，泄注下利，腹胀肠鸣，目眩头痛。</p>

<p>［肾俞］∶十四椎下两旁相去脊各一寸五分，前与脐平，正坐取之。《铜人》针三分，留七呼，灸主虚劳羸瘦，耳聋肾虚，水脏久冷，心腹 满胀急，两胁满引小腹急痛，胀热，小便淋，目视KT KT ，少气，溺血，小便浊，出精梦泄，肾中风，踞坐而腰痛，消渴，五劳七伤，虚惫，脚膝拘急，腰寒如冰，头重身热，振栗，食多羸瘦，面黄黑，肠鸣，膝中四肢婬泺，洞泄食不化，身肿如水，女人积冷气成劳，乘经交接羸瘦，寒热往来。</p>

<p>［气海俞］∶十五椎下两旁相去脊各一寸五分。针三分，灸五壮。主腰痛痔漏。</p>

<p>［大肠俞］∶十六椎下两旁相去脊各一寸五分，伏而取之。《铜人》针三分，留主脊强不得俯仰，腰痛，腹中气胀，绕脐切痛，多食身瘦，肠鸣，大小便不利，洞泄食东垣云∶中燥治在大肠俞。</p>

<p>［关元俞］∶十七椎下两旁相去脊各一寸五分，伏而取之。</p>

<p>主风劳腰痛，泄痢，虚胀，小便难，妇人瘕聚诸疾。</p>

<p>［小肠俞］∶十八椎下两旁相去脊各一寸五分，伏而取之。《铜人》针三分，留六主膀胱、三焦津液少，大、小肠寒热，小便赤不利，淋沥遗溺，小腹胀满， 痛，泄利脓血。五色赤痢下重，肿痛。脚肿。五痔，头痛，虚乏消渴，口干不可忍，妇人带下。</p>

<p>［膀胱俞］∶十九椎下两旁相去脊各一寸五分，伏而取之。《铜人》针三分，留六呼，灸三壮。《明主风劳脊急强。小便赤黄，遗溺，陰生疮。少气，胫寒拘急，不得屈伸，腹满，大便难，泄利腹痛，脚膝无力，女子瘕聚。</p>

<p>［中膂俞］（一名脊内俞）∶二十椎下两旁相去脊各一寸五分，侠脊伸起肉，伏而取之。《铜人》针三分，留十呼，灸三壮。《明堂》云∶腰痛侠脊里痛，上下按之应者，从项至此穴痛，皆宜灸。</p>

<p>主肾虚消渴，腰脊强不得俯仰，肠冷赤白痢，疝痛，汗不出，腹胀胁痛。</p>

<p>［白环俞］∶二十一椎下两旁相去脊各一寸五分，伏而取之。一云∶挺伏地，端身，两手相重支额，纵息令皮肤俱缓，乃取其穴。《素注》针五分，得气则先泻，泻讫多补之，不宜灸。《明堂》主手足不仁，腰脊痛，疝痛，大小便不利，腰髋疼，脚膝不遂，温疟，腰脊冷痛，不得久卧，劳损虚风，腰背不便，筋挛臂缩，虚热闭塞。</p>

<p>［上 ］∶第一空腰髁下一寸，侠脊陷中。足太陽、少陽之络。《铜人》针三分主大小便不利，呕逆，膝冷痛，鼻衄，寒热疟，陰挺出，妇人白沥，绝嗣。</p>

<p>大理赵卿患偏风，不能起跪，甄权针上 、环跳、陽陵泉、巨虚下廉，即能起跪。</p>

<p>八 总治腰痛。</p>

<p>［次 ］∶第二空侠脊陷中。《铜人》针三分，灸七壮。</p>

<p>主小便赤淋，腰痛不得转摇，急引陰器痛不可忍，腰以下至足不仁，背腠寒，小便赤，心下坚胀，疝气下坠，足清气痛，肠鸣注泻，偏风，妇人赤白带下。</p>

<p>［中 ］∶三空侠脊陷中。足厥陰、少陽所结之会。《铜人》针二分，留十呼，灸主大小便不利，腹胀下利，五劳七伤六极，大便难，小便淋沥，飧泄，妇人绝子带下，</p>

<p>［下 ］∶四空侠脊陷中。《铜人》针二分，留十呼，灸三壮。</p>

<p>主大小便不利，肠鸣注泻，寒湿内伤，大便下血，腰不得转，痛引卵。女子下苍汁不禁，中痛引小腹急痛。</p>

<p>［会陽］（一名利机）∶陰尾尻骨两旁。《铜人》针八分，灸五壮。</p>

<p>主腹寒，热气冷气，泄泻，肠癖下血，陽气虚乏，陰汗湿，久痔。</p>

<p>［附分］∶二椎下，附项内廉，两旁相去脊各三寸，正坐取之。手足太陽之会。</p>

<p>《铜人》针三分。《素注》刺八分，灸五壮。</p>

<p>主肘不仁，肩背拘急，风冷客于腠理，颈痛不得回顾。</p>

<p>［魄户］∶直附分下，三椎下两旁相去脊各三寸，正坐取之。《铜人》针五分，得气即泻，又宜久主背膊痛，虚劳肺痿，三尸走疰，项强急不得回顾，喘息咳逆，呕吐烦满。</p>

<p>［膏肓俞］∶四椎下一分，五椎上二分，两旁相去脊各三寸，四肋三间，正坐屈脊，伸两手，以臂着膝前令端直，手大指与膝头齐，以物支肘，毋令摇动取之。《铜人》灸百壮，多至五百壮。</p>

<p>当觉气下砻砻然似水流之状，亦当有所下，若无停痰宿饮，则无所下也。如病患已困，不能正坐，当令侧卧，挽上臂，令取穴灸之。又当灸脐下气海、丹田、关元、中极，四穴中取一穴。</p>

<p>又灸足三里，以引火气实下。</p>

<p>主无所不疗。羸瘦，虚损，传尸骨蒸，梦中失精，上气咳逆，发狂，健忘，痰病。</p>

<p>《左传》∶成公十年，晋侯疾病，求医于秦，秦使医缓（秦医名缓）为之，未至。公梦疾为二竖子曰∶彼良医也，惧伤我，焉逃之？其一曰∶居肓之上，膏之下，若我何？医至曰∶疾不可为也，在肓之上，膏之下，攻之不可，达之不及，药不至焉，不可为也。公曰∶良医也，浓为之礼而归之。</p>

<p>孙思邈曰∶时人拙，不能得此穴，所以宿 难遣，若能用心方便，求得灸之，疾无不愈按此二穴，世皆以为起死回生之妙穴，殊不知病有浅深，而医有难易，浅者针灸，可保十全，深者亦未易为力。扁鹊云∶病有六不治。经云∶色脉不顺而莫针也。肓，鬲也，心下为膏。又曰∶凝者为脂，释者为膏。又曰∶膏，连心脂膏也。人年二旬后，方可灸此二穴，仍灸三里二穴，引火气下行，以固其本。若未出幼而灸之，恐火气盛，上焦作热。每见医家不分老少，又多不针泻三里，以致虚火上炎，是不经口授而妄作也。岂能瘳其疾哉！患者灸此，必针三里或气海，更清心绝欲，参阅前后各经调摄，何患乎疾之不瘳也！</p>

<p>［神堂］∶五椎下两旁相去脊各三寸陷中，正坐取之。</p>

<p>《铜人》针三分，灸五壮。《明堂》灸三壮。《素注》针五分。</p>

<p>主腰背脊强急不可俯仰，洒淅寒热，胸满气逆上攻，时噎。</p>

<p>［ ］∶肩膊内廉，侠六椎下两旁相去脊各三寸，正坐取之。以手重按，病患言∶「 」， 应手。《素注》针七分。《铜人》针六分，留三呼，泻五吸。灸二七壮，止百壮。《明堂》灸主大风汗不出，劳损不得卧，温疟寒疟，背闷气满，腹胀气眩，胸中痛引腰背，腋拘胁痛，目眩，目痛，鼻衄，喘逆，臂膊内廉痛，不得俯仰，小儿食时头痛，五心热。</p>

<p>［鬲关］∶七椎下两旁相去脊各三寸陷中，正坐开臂取之。</p>

<p>《铜人》针五分，灸三壮。</p>

<p>主背痛恶寒，脊强俯仰难，食饮不下，呕哕多涎唾，胸中噎闷，大便不节，小便黄。</p>

<p>［魂门］∶九椎下两旁相去脊各三寸陷中，正坐取之。《铜人》针五分，灸三主尸厥走疰，胸背连心痛，食饮不下，腹中雷鸣，大便不节，小便赤黄。</p>

<p>［陽纲］∶十椎下两旁相去脊各三寸，正坐阔肩取之。《铜人》针五分，灸三壮主肠鸣腹痛，饮食不下，小便赤涩，腹胀身热，大便不节，泄痢赤黄，不嗜食，怠惰。</p>

<p>［意舍］∶十一椎下两旁相去脊各三寸，正坐取之。《铜人》针五分，灸五十壮至百壮。《明堂》灸五十壮。《下经》灸七壮。《素注》灸主腹满虚胀，大便滑泄，小便赤黄，背痛，恶风寒，食饮不下，呕吐消渴，身热目黄。</p>

<p>［胃仓］∶十二椎下两旁相去脊各三寸，正坐取之。《铜人》针五分，灸五十壮主腹满虚胀，水肿，食饮不下，恶寒，背脊痛不得俯仰。</p>

<p>［肓门］∶十三椎下两旁相去脊各三寸陷中，正坐取之。《铜人》灸三十壮，针五主心下痛，大便坚，妇人乳疾。</p>

<p>［志室］∶十四椎下两旁相去脊各三寸陷中，正坐取之。《铜人》针九分，灸三壮。《明堂》灸七壮。</p>

<p>主陰肿，陰痛，背痛，腰脊强直，俯仰不得，饮食不消，腹强直，梦遗失精，淋沥，吐逆，两胁急痛，霍乱。</p>

<p>［胞肓］∶十九椎下两旁相去脊各三寸陷中，伏而取之。《铜人》针五分，灸五七壮。《明堂》灸三七壮。《甲乙》灸三壮。</p>

<p>主腰脊急痛，食不消，腹坚急，肠鸣，淋沥，不得大小便，癃闭下肿。</p>

<p>［秩边］∶二十椎下两旁相去脊各三寸陷中，伏取之。《铜人》针五分。《明堂》灸三壮，针三分。</p>

<p>主五痔发肿，小便赤，腰痛。</p>

<p>［承扶］（一名肉 ，一名陰关，一名皮部）∶尻臀下陰股上纹中。又曰∶尻臀下陷纹中。《铜人》针七分，灸三壮。</p>

<p>主腰脊相引如解，久痔尻臀肿，大便难，陰胞有寒，小便不利。</p>

<p>［殷门］∶肉 下六寸。《铜人》针七分。</p>

<p>主腰脊不可俯仰，举重，恶血，泄注，外股肿。</p>

<p>［浮 ］∶委陽上一寸，展膝得之。《铜人》针五分，灸三壮。</p>

<p>主霍乱转筋，小肠热，大肠结，胫外筋急，髀枢不仁，小便热，大便坚。</p>

<p>［委陽］∶承扶下一尺六寸，穴在足太陽之前，少陽之后，出于 中外廉两筋间，三焦下辅俞，足太陽之别络。《素注》针七分，留五呼，灸三壮。</p>

<p>主腋下肿痛，胸满膨膨，筋急身热。飞尸遁疰，痿厥不仁。小便淋沥。</p>

<p>［委中］（一名血 ）∶ 中央约纹动脉陷中。令人面挺伏地，卧取之。足太陽膀胱脉所入为合土。《素注》针五分，留七呼。《铜人》针八分，留三呼，泻七吸。《甲乙》针五分，禁灸。《素问》刺委中大脉，令人仆脱色。</p>

<p>主膝痛及拇指，腰侠脊沉沉然，遗溺，腰重不能举体，小腹坚满，风痹，髀枢痛，可出血，痼疹皆愈。伤寒四肢热，热病汗不出，取其经血立愈。</p>

<p>委中者，血 也。大风发眉堕落，刺之出血。</p>

<p>［合陽］∶膝约纹下三寸。《铜人》针六分，灸五壮。</p>

<p>主腰脊强引腹痛，陰股热， 酸肿，步履难，寒疝陰偏痛，女子崩中带下。</p>

<p>［承筋］（一名 肠，一名直肠）∶ 肠中央陷中，胫后从脚跟上七寸。《铜人》主腰背拘急，大便秘，腋肿，痔疮，胫痹不仁， 酸，脚急跟痛，腰痛，鼻鼽衄，</p>

<p>［承山］（一名鱼腹，一名肉柱，一名肠山）∶锐 肠下分肉间陷中，一云腿肚下分肉间。《针经》云∶取穴须用两手高托，按壁上，两足指离地，用足大趾尖竖起，上看足锐 肠下分肉间。《铜人》灸五壮，针七分。《明堂》针八分，得气即泻，速出针，灸不及针，止六七壮。《下经》灸五壮。</p>

<p>主大便不通，转筋，痔肿，战栗不能立，香港脚膝肿，胫酸脚跟痛，筋急痛，霍乱，急食不通，伤寒水结。</p>

<p>［飞扬］（一名厥陽）∶外踝骨上七寸。足太陽络脉，别走少陰。《铜人》针三分，灸三壮。《明堂》灸五壮。</p>

<p>主痔肿痛，体重起坐不能，步履不收，脚 酸肿，战栗不能久立坐，足趾不能屈伸，目眩痛，历节风，逆气，癫疾，寒疟。实则鼽窒，头背痛，泻之；虚则鼽衄，补之。</p>

<p>［附陽］∶外踝上三寸，太陽前，少陽后，筋骨之间。陽跷脉隙。《铜人》针五分，灸三壮，留七呼。《素注》针六分，留七呼，灸三壮。《明堂》灸五主霍乱转筋，腰痛不能久立，坐不能起，髀枢股 痛，痿厥，风痹不仁，头重 痛，时有寒热，四肢不举。</p>

<p>［昆仑］∶足外踝后五分，跟骨上陷中，细脉动应手。足太陽膀胱脉所行为经火。《素注》针五分，留十呼。《铜人》针三分，灸三壮。妊妇刺之落胎。</p>

<p>主腰尻香港脚，足 肿不得履地，鼽衄， 如结，踝如裂，头痛，肩背拘急，咳喘满，腰脊内引痛，伛偻，陰肿痛，目眩痛如脱，疟多汗，心痛与背相接，妇人孕难，胞衣不出，小儿发痫螈 。</p>

<p>［仆参］（一名安邪）∶足跟骨下陷中，拱足取之。陽跷之本。《铜人》针三分，灸七壮。《明堂》灸三壮。</p>

<p>主足痿，失履不收，足跟痛不得履地，霍乱转筋，吐逆，尸厥癫痫，狂言见鬼，香港脚膝</p>

<p>［申脉］（即陽跷）∶外踝下五分陷中，容爪甲白肉际，前后有筋，上有踝骨，下有软骨，其穴居中。陽跷脉所出。《铜人》针三分，留七呼，灸三壮。</p>

<p>主风眩。腰脚痛， 酸不能久立，如在舟中。劳极。冷气逆气，腰髋冷痹，脚膝屈伸难，妇人血气痛。</p>

<p>洁古曰∶痫病昼发，灸陽跷。</p>

<p>［金门］（一名梁关）∶外踝下少后，丘墟后，申脉前，足太陽 ，陽维别属。《铜人》针一分，灸三壮。炷如小麦大。</p>

<p>主霍乱转筋，尸厥癫痫，暴疝，膝 酸，身战不能久立。小儿张口摇头，身反折。</p>

<p>［京骨］∶足外侧大骨下，赤白肉际陷中，按而得之，小指本节后大骨名京骨，陽脉所过为原，膀胱虚实皆拔之。《铜人》针三分，留七呼，灸七壮。《明堂》五壮。</p>

<p>主头痛如破，腰痛不可屈伸，身后侧痛，目内 赤烂。白翳侠内 起，目反白，目眩。发疟寒热，喜惊，不饮食，筋挛，足 ，髀枢痛，颈项强，腰背不可俯仰，伛偻，鼻鼽不止，心痛。</p>

<p>［束骨］∶足小趾外侧本节后，赤白肉际陷中。足太陽脉所注为俞木。膀胱实泻之。《铜人》灸三壮，针三分，留五呼。</p>

<p>主腰脊痛如折，髀不可曲， 如结， 如裂，耳聋，恶风寒，头囟项痛，目眩身热，目黄泪出，肌肉动，项强不可回顾，目内 赤烂，肠 ，泄，痔，疟，癫狂，发背，痈疽，背生疔疮。</p>

<p>［通谷］∶足小趾外侧本节前陷中。足太陽脉所溜为荥水。《铜人》针二分，留主头重目眩，善惊，引鼽衄，项痛，目KT KT ，留饮胸满，食不化，失欠。</p>

<p>东垣曰∶胃气下溜，五脏气乱，在于头，取天柱、大杼；不知，深取通谷、束骨。</p>

<p>［至陰］∶足小趾外侧，去爪甲角如韭叶。足太陽脉所出为井金。膀胱虚补之。《铜人》针二分，灸三壮。《素注》针一分，留五呼。</p>

<p>主目生翳，鼻塞头重，风寒从足小趾起，脉痹上下带胸胁痛无常处，转筋，寒疟，汗不出，烦心，足下热，小便不利，失精，目痛，大 痛。</p>

<p>根结篇云∶太陽根于至陰，结于命门；命门者，目也。</p>


<p class='red'>【足少陰经穴主治】</p>

<p>《内经》曰∶肾者，作强之官，伎巧出焉。</p>

<p>肾者，主蛰，封藏之本，精之处也。其华在发，其充在骨，为陰中之太陰，通于冬气。</p>

<p>北方黑色，入通于肾，开窍于耳，藏精于肾。故病在溪。其味咸，其类水，其畜彘，其谷豆，其应四时，上为辰星。是以知病之在骨也。其音羽，其数六，其臭腐，其液唾。</p>

<p>北方生寒，寒生水，水生咸，咸在肾，肾生骨髓。髓生肝，肾主耳，其在天为寒，在地为水，在体为骨，在脏为肾。在声为呻，在变动为栗，在志为恐，恐伤肾。思胜恐，寒伤血，燥胜寒，咸伤血，甘胜咸。</p>


<p class='red'>【足少陰经穴主治&middot;足少陰肾经穴歌】</p>

<p>足少陰穴二十七，涌泉、然谷、太溪溢，大钟、水泉通照海，复溜、交信、筑宾实，陰谷都密，通谷、幽门寸半辟。折量腹上分十一，步廊、神封膺灵墟，神藏、 、中俞府毕（左右五十四穴）。</p>

<p>此一经起于涌泉，终于俞府。取涌泉、然谷、太溪、复溜、陰谷、与井荥俞经合也。</p>

<p>脉起小指之下，斜趋足心，出然谷之下，循内踝之后，别入跟中，上 内，出 内廉，上股内后廉，贯脊，属肾，络膀胱；其直行者，从肾上贯肝膈，入肺中，循喉咙侠舌本；其支者，从肺出络心，注胸中。多气少血，酉时气血注此。</p>

<p>癸水之脏，脉居左尺。一脏而二形，左名肾，男子以藏精；右名命门，女子以系胞。元气之根，精神之舍。受病同归于膀胱，诊候两分于水火。实则脉实，小腹胀满而腰背急强，便黄舌燥者，泻肾汤可以广推；虚则脉虚，气寒陽痿而言音混浊，胫弱脉代者，苁蓉散宜加寻讨。肾气不和腰胁痛，散号异香；陽经郁滞背肩疼，汤名通气。腰痛散八角茴香，精泄末一升韭子。气滞腰间堪顺气，血凝臂痛，可舒经。五味能交心肾，须茯神远志川归，山药苁蓉枸杞；龙骨安养精神，与益智茴香故纸，鹿茸牛膝黄 。地黄补肾益陰，加当归而补髓；附子驱寒去湿，倍人参而壮陽。龙骨治骨虚酸痛，猪肾济肾弱腰亏。大抵咸能走肾，秋石须明配合；寒能败命，春茗要别陈新，渗淡泻水之剂宜慎，烧炼助火之丹勿餐。东垣曾谓肉桂独活报使，钱氏独用地黄枸杞引经。抑又闻竹破须将竹补，胞鸡还要卵为。谁知人人本有长生药，自是迷徒枉摆抛。甘露降时天地合，黄芽生处坎离交。井蛙应谓无龙窟，篱鹤争知有风巢。丹熟自然金满屋，何须寻草学烧茅。</p>

<p>《导引本经》∶人禀天地之气以有生，而太极之精寓焉，比吾之所固有，而充塞乎两间者也乘之，而百病作。是洞开四门以纳盗，几何不至于败哉！然自古圣人率多令考，岂其浑蒙穆，得于天者独浓，嘘吸偃仰，成于人者有异术耶。亦以志宁道一，神爽不漓，俾吾固有之真，常为一身之主，则荣卫周流，邪无自入。彼风寒暑湿，譬之坚城，外盗虽踵至迭窥，其何以得其隙而肆之虐哉？鸣医者家，辨症循方，按脉施剂，倏忽收功，固所不废。然盗至而遏之，孰若无盗之可遏也；病至而疗之，孰若无病之可疗也。与其求金石之饵，而常患其不足，孰若求吾身之精，而恒自有余也。故黄帝、岐伯问答曰，百体从令，惟于保太和而泰天君得之。盖此意也。先贤云∶天地之大宝珠玉，人身之大宝精神。《内经》曰∶男女人之大欲存焉。诚能以理制欲，以义驭情，虽美色在前，不过悦目畅志而已，奚可恣情丧精，所谓油尽灯灭，髓竭人亡；添油灯壮，补髓人强也。又曰∶冬月天地闭，血气藏，伏陽在内，心膈多热，切忌发汗，以泄陽气，此谓之闭藏。水冰地坼，无扰乎陽，早卧晚起，必待日光，使志若伏若匿，若有私意，若已有得，去寒就温，勿泄皮肤，使气亟夺，此冬气之应，养藏之道也。逆之则伤肾，春为痿厥。人宜服固本益肾酒，以迎陽气耳。不可过暖致伤目，而亦不可太醉冒寒。如冬伤于寒，春必病温，故先王于是月闭关，俾寒热适中可也。尝闻之曰∶湛然诚一守精玄，得象忘言辨道看，好把牝门凭理顾，子前午后用神占。是则以元精炼交感之精，三物混合，与道合真，自然元精固，而交感之精不漏，卫生之法，先此而已。前肾所谓精全不思欲，气全不思食，神全不思睡，斯言尽矣。</p>


<p class='red'>【足少陰经穴主治&middot;考正穴法】</p>

<p>［涌泉］（一名地冲）∶足心陷中，屈足卷指宛宛中，白肉际，跪取之。足少陰肾脉所出为井木。实则泻之。《铜人》针五分，无令出血，灸三壮。《明堂》灸不及针。《素注》针三分，留三呼。</p>

<p>主尸厥，面黑如炭色。咳吐有血，渴而喘，坐欲起，目KT KT 无所见，善恐，惕惕如人将捕之，舌干咽肿，上气嗌干，烦心，心痛，黄胆，肠 ，股内后廉痛，痿厥，嗜卧，善悲欠，小腹急痛，泄而下重，足胫寒而逆，腰痛，大便难，心中结热，风疹，风痫，心病饥不嗜食，咳嗽身热，喉闭舌急失音，卒心痛，喉痹，胸胁满闷，头痛目眩，五指端尽痛，足不践地，足下热，男子如蛊，女子如娠，妇人无子，转胞不得尿。</p>

<p>《千金翼》云∶主喜喘，脊胁相引，忽忽喜忘，陰痹，腹胀，腰痛，不欲食，喘逆，足下冷至膝，咽中痛不可纳食，喑不能言，小便不利，小腹痛，风入肠中，癫病，侠脐痛，鼻衄不止，五疝，热病先腰酸、喜渴数引饮，身项痛而寒且酸，足热不欲言，头痛癫癫然，少气，寒厥，霍乱转筋，肾积贲豚。</p>

<p>汉，济北王阿母，病患热厥，足热，淳于意刺足心，立愈。</p>

<p>［然谷］（一名龙渊）∶足内踝前起大骨下陷中。一云内踝前直下一寸，别于足太陰之，足少陰肾脉所溜为荥火。《铜人》灸三壮，针三分，留五呼，不宜见血，令人立饥欲食。刺足下布络，中脉，血不出为肿。</p>

<p>主咽内肿，不能内唾，时不能出唾，心恐惧如人将捕，涎出喘呼少气，足跗肿不得履地，寒疝，小腹胀，上抢胸胁，咳唾血，喉痹，淋沥白浊， 酸不能久立，足一寒一热，舌纵，烦满，消渴，自汗，盗汗出，痿厥，洞泄，心痛如锥刺，坠堕恶血留内腹中，男子精泄，妇人无子，陰挺出，月事不调，陰痒，初生小儿脐风口噤。</p>

<p>［太溪］（一名吕细）∶足内踝后五分，跟骨上动脉陷中。男子、妇人病，有此脉则生，无则死。足少陰肾脉所注为俞土。《素注》针三分，留七呼，灸三壮。</p>

<p>主久疟咳逆，心痛如锥刺，心脉沉，手足寒至节，喘息，呕吐，痰实，口中如胶，善噫，寒疝，热病汗不出，默默嗜卧，溺黄，消瘅，大便难，咽肿唾血， 癖寒热，咳嗽不嗜食，腹胁痛，瘦脊，伤寒手足厥冷。</p>

<p>东垣曰∶成痿者，以导湿热，引胃气出行陽道，不令湿土克肾水，其穴在太溪。《流注赋》云∶牙齿痛堪治。</p>

<p>［大钟］∶足跟后踵中，大骨上两筋间。足少陰络，别走太陽，《铜人》灸三壮，针二分，留七呼主呕吐，胸胀喘息，腹满便难，腰脊痛，少气，淋沥洒淅，腹脊强，嗜卧，口中热，多寒，欲闭户而处，少气不足，舌干、咽中食噎不得下，善惊恐不乐，喉中鸣，咳唾气逆，烦闷。实则闭癃泻之，虚则腰痛补之。</p>

<p>［水泉］∶太溪下一寸，内踝下。少陰 。《铜人》灸五壮，针四分。</p>

<p>主目KT KT 不能远视，女子月事不来，来即心下多闷痛，陰挺出，小便淋沥，腹中痛</p>

<p>［照海］∶足内踝下四分，前后有筋，上有踝骨，下有软骨，其穴居中。陰跷脉所生。《素注》针主咽干，心悲不乐，四肢懈惰，久疟，卒疝，呕吐嗜卧，大风默默不知所痛，视如见星，小腹痛，妇女经逆，四肢婬泺，陰暴跳起或痒，漉清汁，小腹偏痛，淋，陰挺出，月水不洁古曰∶痫病夜发灸陰跷，照海穴也。</p>

<p>［复溜］（一名昌陽，一名伏白）∶足内踝上二寸，筋骨陷中，前傍骨是复溜，后傍筋是交信，二穴止隔一条筋。足少陰肾脉所行为经金。肾虚补之。《素注》针三分，留七呼，灸五壮。《明堂》灸七壮。</p>

<p>主肠 ，腰脊内引痛，不得俯仰起坐，目视KT KT ，善怒多言，舌干，胃热，虫动涎出，足痿不收履， 寒不自温，腹中雷鸣，腹胀如鼓，四肢肿，五肿水病（青、赤、黄、白、黑，青取井、赤取荥，黄取俞，白取经，黑取合），血痔，泄后重，五淋，血淋，小便如散火，骨寒热，盗汗，汗注不止，齿龋，脉微细不见，或时无脉。</p>

<p>［交信］∶足内踝骨上二寸，少陰前，太陰后廉筋骨间。陰跷脉之 。《铜人》针四分，留十呼，灸三壮，《素注》留五呼。</p>

<p>主气淋， 疝，陰急，陰汗，泻利赤白，气热癃，股枢内痛，大小便难，淋，女子漏血不止，陰挺出，月水不来，小腹偏痛，四肢婬泺，盗汗出。</p>

<p>［筑宾］∶内踝上五寸， 分中，陰维之 。《铜人》针三分，留五呼，灸五壮。《素注》针三分，主 疝，小儿胎疝，痛不得乳，癫疾狂易，妄言怒骂，吐舌，呕吐涎沫，足 痛。</p>

<p>［陰谷］∶膝下内辅骨后，大筋下，小筋上，按之应手，屈膝乃得之。足少陰肾脉所入为合水。《铜主膝痛如锥，不得屈伸。舌纵涎下，烦逆，溺难，小便急引陰痛，陰痿，股内廉痛，妇人漏下不止，腹胀满不得息，小便黄，男子如蛊，女子如娠。</p>

<p>［横骨］∶大赫下一寸，陰上横骨中，宛曲如仰月中央，去腹中行各一寸。足少陰、冲脉之会。《主五淋，小便不通，陰器下纵引痛，小腹满，目赤痛内 始，五脏虚竭，失精（自肓俞至横骨六穴，《铜人》去腹中行各一十五分，录之以备参考）。</p>

<p>［大赫］（一名陰维，一名陰关）∶气穴下一寸，去腹中行各一寸。足少陰、冲脉之会。《铜人》灸五壮，针三分，《素注主虚劳失精，男子陰器结缩，茎中痛，目赤痛从内 始，妇人赤带。</p>

<p>［气穴］（一名胞门，一名子户）∶四满下一寸，去腹中行各一寸。足少陰、冲脉之会。《铜人》灸五壮，针三分，《素注主贲豚，气上下引腰脊痛，泄利不止，目赤痛从内 始，妇人月事不调。</p>

<p>［四满］（一名髓府）∶中注下一寸，去腹中行各一寸。足少陰、冲脉之会。《铜人》针三分，灸三壮。</p>

<p>主积聚疝瘕，肠 ，大肠有水，脐下切痛，振寒，目内 赤痛，妇人月水不调，恶血痛，贲豚上下，无子。</p>

<p>［中注］∶肓俞下一寸，去腹中行各一寸。足少陰、冲脉之会。《铜人》针一寸，灸主小腹有热，大便坚燥不利，泄气，上下引腰脊痛，目内 赤痛，女子月事不调。</p>

<p>［肓俞］∶商曲下一寸，去腹中行各一寸。足少陰、冲脉之会。《铜人》针一寸主腹切痛，寒疝，大便燥，腹满响响然不便，心下有寒，目赤痛从内 始。</p>

<p>按诸家俱以疝主于肾，故足少陰经 穴多兼治疝，丹溪以疝本肝经，与肾绝无相干。足以正千古之讹。</p>

<p>［商曲］∶石关下一寸，去腹中行各一寸五分，足少陰、冲脉之会。《铜人》针主腹痛，腹中积聚，时切痛，肠中痛不嗜食，目赤痛从内 始（自幽门至商曲，《铜人》去腹中行五分，《素注》一寸）。</p>

<p>［石关］∶陰都下一寸，去腹中行各一寸五分。足少陰、冲脉之会。《铜人》针主哕噫呕逆，腹痛气淋，小便黄，大便不通，心下坚满，脊强不利，多唾，目赤痛从内始，妇人无子，脏有恶血，血上冲腹，痛不可忍。</p>

<p>［陰都］（一名食宫）∶通谷下一寸，去腹中行各一寸五分。足少陰、冲脉之会。《铜人》针三分，灸三壮。</p>

<p>主身寒热疟病，心下烦满，逆气，肠鸣，肺胀气抢，胁下热痛，目赤痛从内 始。</p>

<p>［通谷］∶幽门下一寸，去腹中行各一寸五分。足少陰、冲脉之会。《铜人》针五分，灸五壮。《明堂》灸三壮。</p>

<p>主失欠口 ，食饮善呕，暴喑不能言，结积留饮， 癖胸满，食不化，心恍惚，喜呕，目赤痛从内 始。</p>

<p>［幽门］∶侠巨阙两旁各一寸五分陷中，足少陰、冲脉之会。《铜人》针五分，灸五壮。</p>

<p>主小腹胀满，呕吐涎沫，喜唾，心下烦闷，胸中引痛，满不嗜食，里急数咳，健忘，泄利脓血，目赤痛从内 始，女子心痛，逆气，善吐食不下。</p>

<p>［步廊］∶神封下一寸六分陷中，去胸中行各二寸，仰而取之。《素注》针四分，《铜人》针三分主胸胁支满，痛引胸，鼻塞不通，呼吸少气，咳逆呕吐，不嗜食，喘息不得举臂。</p>

<p>［神封］∶灵墟下一寸六分陷中，去胸中行各二寸，仰而取之。《素注》针四分。</p>

<p>《铜人》针三分主胸满不得息，咳逆，乳痈，呕吐，洒淅恶寒，不嗜食。</p>

<p>［灵墟］∶神藏下一寸六分陷中，去胸中行各二寸，仰而取之。《素注》针四分。《铜人》针三分主胸胁支满，痛引胸不得息，咳逆呕吐，不嗜食。</p>

<p>［神藏］∶ 中下一寸六分陷中，去胸中行各二寸，仰而取之。《铜人》灸五壮，针三分。《素注主呕吐，咳逆喘不得息，胸满不嗜食。</p>

<p>［ 中］∶俞府下一寸六分，去胸中行各二寸，仰而取之。《铜人》针四分，灸五壮。《明堂》灸主咳逆喘息不能食，胸胁支满，涎出多唾。</p>

<p>［俞府］∶气舍下，璇玑旁，各二寸陷中，仰而取之。《素注》针四分，灸三壮。</p>

<p>《铜人》针三分主咳逆上气，呕吐，喘嗽，腹胀不下食饮，胸中痛久喘，灸七壮效。</p>


<p class='red'>【出处】：</p>
<p>中医药文献博览-针灸推拿-针灸大成-卷六</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119867.html' class='pagedaohang'>【上一篇】<i>:卷七</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119865.html' class='pagedaohang'>【下一篇】<i>：卷五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>