<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸大成_卷九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiudacheng/">针灸大成</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiudacheng/'>针灸大成</a> > </div>
<div class="kind">
  <h1 class="h11">卷九</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119864.html' class='pagedaohang'>【上一篇】<i>:卷十</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119862.html' class='pagedaohang'>【下一篇】<i>：卷八</i></a></span>
</ul>
<div class="articleContent" id="articleContent"> <p class='red'>【治症总要】</p>

<p>（杨氏）</p>

<p>一论中风，但未中风时，一两月前，或三四个月前，不时足胫上发酸重麻，良久方解，此将中风之候也。便宜急灸三里、绝骨四处，各三壮，后用生葱、薄荷、桃柳叶，四味煎汤淋洗，灸令祛逐风气自疮口出。如春交夏时，夏交秋时，俱宜灸，常令二足有灸疮为妙。但人不信此法，饮食不节，色酒过度，卒忽中风，可于七处一齐俱灸各三壮，偏左灸右，偏右灸左，百会、耳前穴也。</p>

<p>〔第一〕陽症，中风不语，手足瘫痪者∶合谷 肩 手三里 百会 肩井 风市 环跳足三里 委中 陽陵泉（先针无病手足，后针有病手足）</p>

<p>〔第二〕陰症，中风，半身不遂，拘急，手足拘挛，此是陰症也。亦根据治之，但先补后〔第三〕中暑不省人事∶人中 合谷 内庭 百会 中极 气海问曰∶中暑当六、七月间有此症，八、九月，十月亦有此症，从何而得？答曰∶此症非一，医者不省，当以六、七月有之，如何八、九、十月亦有之？皆因先感暑气，流入脾胃之中，串入经各，灌溉相并，或因怒气触动，或因过饮、恣欲伤体，或外感风，至八、九月方发，乃难治也。六、七月受病浅，风疾未盛，气血未竭，体气未衰，此为易治。复刺后穴∶中冲 行间 曲池 少泽〔第四〕中风不省人事∶人中 中冲 合谷问曰∶此病如何而来？以上穴法，针之不效，奈何？答曰∶针力不到，补泻不明，气血错乱，或去针速，故不效也。前穴未效，复刺后穴〔第五〕中风口噤不开∶颊车 人中 百会 承浆 合谷（俱宜泻）</p>

<p>问曰∶此症前穴不效，何也？答曰∶此皆风痰灌注，气血错乱，陰陽不升降，致有此病，复刺后穴∶廉泉 人中〔第六〕半身不遂，中风∶绝骨 昆仑 合谷 肩 曲池 手三里 足三里问曰∶此症针后再发，何也？答曰∶针不知分寸，补泻不明，不分虚实，其症再发。再针前穴，复刺后穴∶肩井 上〔第七〕口眼 斜，中风∶地仓 颊车 人中 合谷问曰∶此症用前穴针效，一月或半月复发，何也？答曰∶必是不禁房劳，不节饮食，复刺后穴，无不效也。听会承浆 翳风〔第八〕中风，左瘫右痪∶三里 陽溪 合谷 中渚 陽辅 昆仑 行间问曰∶数穴针之不效，何也？答曰∶风痰灌注经络，血气相搏，再受风寒湿气入内，凝滞不散，故刺不效，复刺后穴。先针无病手足，后针有病手足。风市 丘墟 陽陵泉〔第九〕正头大痛及脑顶痛∶百会 合谷 上星问曰∶此症针后，一日、二日再发，甚于前，何也？答曰∶诸陽聚会头上，合用先补后泻，宜补多泻少，其病再发，愈重如前，法宜泻之，无不效也。复针后穴，真头痛，旦发夕死，夕发旦死，医者当用心救治，如不然，则难治。</p>

<p>〔第十〕偏正头风∶风池 合谷 丝竹空问曰∶以上穴法，刺如不效，何也？答曰∶亦有痰饮停滞胸膈，贼风串入脑户，偏正头风，发来连臂内痛，或手足沉冷，久而不治，变为瘫痪，亦分陰陽针之。或针力不到，未效，可刺中脘，以疏其下疾，次针三里，泻去其风，后针前穴。中脘 三里 解溪〔第十一〕头风目眩∶解溪 丰隆问曰∶此症刺效复发，何也？答曰∶此乃房事过多，醉饱不避风寒而卧，贼风串入经络，冷症再发，复针后穴∶风池〔第十二〕头风顶痛∶百会 后顶 合谷问曰∶头顶痛针入不效者，再有何穴可治？答曰∶头顶痛，乃陰陽不分，风邪串入脑户，刺故不效也。先取其痰，次取其风，自然有效。中脘 三里 风池 合谷〔第十三〕醉头风∶攒竹 印堂 三里问曰∶此症前穴针之不效，何也？答曰∶此症有痰饮停于胃脘，口吐清涎，眩晕，或三日、五日，不省人事，不进饮食，名曰醉头风。先去其气，化痰调胃进食，然后去其风痛也。中脘 膻中 三里 风门〔第十四〕目生翳膜∶睛明 合谷 四白问曰∶以上穴法，刺之不效，何也？答曰∶此症受病既深，未可一时便愈，须是二、三次针之，方可有效。复刺后穴∶太陽光明 大骨空 小骨空〔第十五〕迎风冷泪∶攒竹 大骨空 小骨空问曰∶此症缘何而得？答曰∶醉酒当风，或暴赤，或痛，不忌房事，恣意好餐，烧煎肉物；妇人多因产后不识回避，当风坐视，贼风串入眼目中，或经事交感，秽气冲上头目，亦成此症。复刺后穴∶小骨空（治男妇醉后当风） 三陰交（治妇人交感症） 泪孔上（米大艾七壮效） 中指半指尖（米大艾三壮）</p>

<p>〔第十六〕目生内障∶瞳子 合谷 临泣 睛明问曰∶此症从何而得？此数穴针之不效，何也？答曰∶怒气伤肝，血不就舍，肾水枯竭，气血耗散，临患之时，不能节约，恣意房事，用心过多，故得此症，亦难治疗。复针后穴∶光明 天府 风池〔第十七〕目患外瘴∶小骨空 太陽 睛明 合谷问曰∶此症缘何而得？答曰∶头风灌注瞳人，血气涌溢，上盛下虚，故有此病。刺前不效，复刺后穴二三次方愈。临泣 攒竹 三里 内 尖（灸五壮，即眼头尖上）</p>

<p>〔第十八〕风沿眼红涩烂∶睛明 四白 合谷 临泣 二间问曰∶针之不效，何也？答曰∶醉饱行房，血气凝滞，痒而不散，用手揩摸，贼风乘时串入，故得此症。刺前不效，复刺后穴∶三里 光明〔第十九〕眼赤暴痛∶合谷 三里 太陽 睛明问曰∶此症从何而得？答曰∶时气所作，血气壅滞，当风睡卧，饥饱劳役，故得此症。复刺后穴∶太陽 攒竹丝竹空〔第二十〕眼红肿痛∶睛明 合谷 四白 临泣问曰∶此症从何而得？答曰∶皆因肾水受亏，心火上炎，肝不能制，心肝二血不能归元，血气上壅，灌注瞳人，赤脉贯睛，故不散。复刺后穴∶太溪 肾俞 行间 劳宫〔第二十一〕 肉侵睛∶风池 睛明 合谷 太陽问曰∶此症从何而得？答曰∶或因伤寒未解，却有房室之事，上盛下虚，气血上壅；或头风不早治，血贯瞳人；或暴下赤痛；或因气伤肝，心火炎上，故不散也。及妇人产后，怒气所伤，产后未满，房事触动心肝二经，饮食不节，饥饱醉劳，皆有此症，非一时便可治疗，渐而为之，无不效也。复针后穴∶风池 期门 行间 太陽〔第二十二〕怕日羞明∶小骨空 合谷 攒竹 二间问曰∶此症缘何而得？答曰∶皆因暴痛未愈，在路迎风，串入眼中，血不就舍，肝不藏血，风毒贯入，睹灯光冷泪自出，见日影干涩疼痛。复针后穴∶睛明 行间 光明〔第二十三〕鼻窒不闻香臭∶迎香 上星 五处 禾问曰∶此症缘何而得？针数穴皆不效。</p>

<p>答曰∶皆因伤寒不解，毒瓦斯冲脑，或生鼻痔，脑中大热，故得此症。复刺后穴∶水沟风府 百劳 太渊〔第二十四〕鼻流清涕∶上星 人中 风府问曰∶此症缘何而得？答曰∶此因伤风不解，食肉饮酒太早，表里不解，咳嗽痰涎，及脑寒疼痛，故得此症。</p>

<p>复针后穴∶百会 风池 风门 百劳〔第二十五〕脑寒泻臭∶上星 曲差 合谷问曰∶此症缘何而得？答曰∶皆因鼻衄不止，用药吹入脑户，毒瓦斯攻上脑顶，故流鼻臭也。复刺后穴∶水沟〔第二十六〕鼻渊鼻痔∶上星 风府问曰∶针此穴未效，复刺何穴？答曰∶更刺后穴∶禾 风池 人中 百会 百劳 风门〔第二十七〕鼻衄不止∶合谷 上星 百劳 风府问曰∶此症缘何而得？出血不止。</p>

<p>答曰∶血气上壅，陰陽不能升降，血不宿肝，肝主藏血，血热妄行，故血气不顺也。针前不效，复刺后穴∶迎香 人中 印堂 京骨〔第二十八〕口内生疮∶海泉 人中 承浆 合谷问曰∶此症缘何而得？答曰∶上盛于虚，心火上炎，脾胃俱败，故成此症。复刺后穴∶金津、玉液 长强〔第二十九〕口眼 斜∶颊车 合谷 地仓 人中问曰∶此症从何而得？答曰∶醉后卧睡当风，贼风串入经络，痰饮流注，或因怒气伤肝，房事不节，故得此症。复刺后穴∶承浆 百会 地仓 瞳子〔第三十〕两颊红肿生疮（一名枯曹风、猪腮风）∶合谷 列缺 地仓 颊车问曰∶此症从何而得？答曰∶热气上壅，痰滞三焦，肿而不散，两腮红肿生疮，名曰枯曹风。复刺后穴；承浆三里 金津、玉液〔第三十一〕舌肿难语∶廉泉 金津、玉液问曰∶此症从何而得？答曰∶皆因酒痰滞于舌根，宿热相搏，不能言语，故令舌肿难言。复刺后穴∶天突 少〔第三十二〕牙齿肿痛∶吕细 颊车 龙玄 合谷〔第三十三〕上片牙疼∶吕细 太渊 人中〔第三十四〕下片牙疼∶合谷 龙玄 承浆 颊车问曰∶牙疼之症，缘何而得？答曰∶皆因肾经虚败，上盛下虚，陰陽不升降，故得此症。复刺后穴∶肾俞 三间 二〔第三十五〕耳内虚鸣∶肾俞 三里 合谷问曰∶此症从何而得？答曰∶皆因房事不节，肾经虚败，气血耗散，故得此症。复刺后穴∶太溪 听会 三里〔第三十六〕耳红肿痛∶听会 合谷 颊车问曰∶此症肿痛，何也？答曰∶皆因热气上壅，或因缴耳触伤，热气不散，伤寒不解，故有此症。不可一例针灸，须辨问端的，针之，无不效也。复刺后穴∶三里 合谷 翳风〔第三十七〕 耳生疮，出脓水∶翳风 合谷 耳门问曰∶ 耳生疮，出脓水，尝闻小儿有此症。</p>

<p>答曰∶洗浴水归耳内，故有。大人或因剔耳触动，耳黄有水误入耳内，故如此。复刺后穴∶听会 三里〔第三十八〕耳聋气闭∶听宫 听会 翳风问曰∶此症从何而得？答曰∶伤寒大热，汗闭，气不舒，故有此症。前针不效，复刺后穴∶三里 合谷〔第三十九〕手臂麻木不仁∶肩 曲池 合谷问曰∶此症从何而得？答曰∶皆因寒湿相搏，气血凝滞，故麻木不仁也。复刺后穴∶肩井 列缺〔第四十〕手臂冷风酸痛∶肩井 曲池 手三里 下廉问曰∶此症从何而得？答曰∶寒邪之气，流入经络，夜卧凉枕、竹簟、漆凳冷处睡着，不知风湿，流入经络，故得此症。复刺后穴∶手五里 经渠 上廉〔第四十一〕手臂红肿疼痛∶五里 曲池 通里 中渚问曰∶此症缘何而得？答曰∶气血壅滞，流而不散，闭塞经脉不通，故得此症。复刺后穴∶合谷 尺泽〔第四十二〕手臂红肿及疽∶中渚 液门 曲池 合谷问曰∶此症从何而得？答曰∶血气壅滞，皮肤瘙痒，用热汤泡洗，而伤红肿，故得此症；久而不治，变成手背疽。复刺后穴∶上都 陽池〔第四十三〕手臂拘挛，两手筋紧不开∶陽池 合谷 尺泽 曲池 中渚问曰∶此症从何而得？答曰∶皆因湿气处卧，暑月夜行，风湿相搏，或酒醉行房之后，露天而眠，故得此症。</p>

<p>复针后穴∶肩 中渚 少商 手三里〔第四十四〕肩背红肿疼痛∶肩 风门 中渚 大杼问曰∶此症从何而得？答曰∶皆因腠理不密，风邪串入皮肤，寒邪相搏，血气凝滞。复刺后穴∶膏肓 肺俞〔第四十五〕心胸疼痛∶大陵 内关 曲泽问曰∶心胸痛从何而得？答曰∶皆因停积，或因食冷，胃脘冷积作楚。心痛有九种，有虫、食痛者，有心痹冷痛者，有陰陽不升降者，有怒气冲心者，此症非一，推详其症治之。中脘 上脘 三里〔第四十六〕胁肋疼痛∶支沟 章门 外关问曰∶此症从何而得？答曰∶皆因怒气伤肝，血不归元，触动肝经，肝藏血，怒气甚，肝血不归元，故得是症。亦有伤寒后胁痛者，有挫闪而痛者，不可一例治也，宜推详治之。复刺后穴∶行间（泻肝经，治怒气） 中封 期门（治伤寒后胁痛） 陽陵泉〔第四十七〕腹内疼痛∶内关 三里 中脘问曰∶腹内疼痛，如何治疗？答曰∶失饥伤饱，血气相争，荣卫不调，五脏不安，寒湿中得此。或冒风被雨，饱醉行房，饮食不化，亦有此症，必急治疗，为肾虚败，毒瓦斯冲归脐腹，故得此症。如不愈，复刺后穴∶关元 水分 天枢（寒湿饥饱）</p>

<p>〔第四十八〕小腹胀满∶内庭 三里 三陰交问曰∶此症针入穴法不效，何也？答曰∶皆因停饮不化，腹胀。此症非一，有膀胱疝气，冷筑疼痛；小便不利，胀满疼痛；大便虚结，胀满疼痛，推详治之。再刺后穴∶照海 大敦 中脘（先补后泻） 气海（专治妇人血块攻筑疼痛，小便不利，妇人诸般气痛）</p>

<p>〔第四十九〕两足麻木∶陽辅 陽交 绝骨 行间问曰∶此症因何而得？答曰∶皆因湿气相搏，流入经络不散，或因酒后房事过多，寒暑失盖，致有此症。复针后穴∶昆仑 绝骨 丘墟〔第五十〕两膝红肿疼痛∶膝关 委中问曰∶此症从何而来？答曰∶皆因脾家受湿，痰饮流注，此疾非一，或因痢后寒邪入于经络。复刺后穴∶陽陵泉中脘 丰隆〔第五十一〕足不能行∶丘墟 行间 昆仑 太冲问曰∶此症从何而得？答曰∶皆因醉后行房，肾经受亏，以致足弱无力，遂致不能行步。前治不效，复刺后穴∶三里 陽辅 三陰交 复溜〔第五十二〕脚弱无力∶公孙 三里 绝骨 申脉问曰∶此症从何而得？答曰∶皆因湿气流入经络，血气相搏，或因行房过损精力，或因行路有损筋骨，致成此疾。复针后穴∶昆仑 陽辅〔第五十三〕红肿香港脚生疮∶照海 昆仑 京骨 委中问曰∶此症前穴不愈，何也？答曰∶气血凝而不散，寒热久而不治，变成其疾。再针后穴∶三里 三陰交〔第五十四〕脚背红肿痛∶太冲 临泣 行间 内庭问曰∶此症从何而得？答曰∶皆因劳役过多，热汤泡洗，血气不散，以致红肿疼痛，宜针不宜灸。丘墟 昆仑〔第五十五〕穿跟草鞋风∶照海 丘墟 商丘 昆仑问曰∶此症缘何而得？答曰∶皆因劳役过度，湿气流滞而冷，或因大热行路，冷水浸洗，而成此症。复刺后穴∶太冲 解溪〔第五十六〕风痛不能转侧，举步艰难∶环跳 风市 昆仑 居 三里 陽陵泉问曰∶此症缘何而得？答曰∶皆因房事过多，寒湿地上睡卧，流注经络，挫闪后腰疼痛，动止艰难。前穴不效，复刺后穴∶五枢 陽辅 支沟〔第五十七〕腰脚疼痛∶委中 人中〔第五十八〕肾虚腰痛∶肾俞 委中 太溪 白环俞〔第五十九〕腰脊强痛；人中 委中〔第六十〕挫闪腰胁痛∶尺泽 委中 人中问曰∶此症从何而得？答曰∶皆因房事过多，劳损肾经，精血枯竭，肾虚腰痛，负重远行，血气错乱，冒热血不归元，则腰痛。或因他事所关，气攻两胁疼痛，故有此症。复刺后穴∶昆仑 束骨 支沟〔第六十一〕浑身浮肿生疮∶曲池 合谷 三里 三陰交 行间 内庭问曰∶此症从何而感？答曰∶伤饥失饱，房事过度，或食生冷。</p>

<p>〔第六十二〕四肢浮肿∶中都 合谷 曲池 中渚 液门问曰∶此症从何而得？答曰∶皆因饥寒，邪入经络，饮水过多，流入四肢。或饮酒过多，不避风寒，致有此症。复针后穴∶行间 内庭 三陰交 陰陵泉〔第六十三〕单蛊胀∶气海 行间 三里 内庭 水分 食关〔第六十四〕双蛊胀∶支沟 合谷 曲池 水分问曰∶此症从何而得？答曰∶皆因酒色过多，内伤脏腑，血气不通，遂成蛊胀。饮食不化，痰积停滞，浑身浮肿生水，小便不利，血气不行，则四肢浮肿，胃气不足，酒色不节，则单蛊胀也。肾水俱败，水火不相济，故令双蛊。此症本难疗治，医者当详细推之。三里 三陰交 行间 内庭〔第六十五〕小便不通∶陰陵泉 气海 三陰交问曰∶此症缘何得之？答曰∶皆因膀胱邪气，热气不散。或劳役过度，怒气伤胞，则气闭入窍中；或妇人转胞，皆有此症。复刺后穴∶陰谷 大陵〔第六十六〕小便滑数∶中极 肾俞 陰陵泉问曰∶此症为何？答曰∶此膀胱受寒，肾经滑数，小便冷痛，频频淋沥。复针后穴∶三陰交 气海〔第六十七〕大便秘结，不通∶章门 太白 照海问曰∶此症从何而得？答曰∶此症非一，有热结，有冷结，宜先补后泻。</p>

<p>〔第六十八〕大便泄泻不止∶中脘 天枢 中极〔第六十九〕赤白痢疾，如赤∶内庭 天枢 隐白 气海 照海 内关 如白，里急后重，大痛者∶外关 中脘 隐白 天枢 申脉〔第七十〕脏毒下血∶承山 脾俞 精宫 长强〔第七十一〕脱肛久痔∶二白 百会 精宫 长强〔第七十二〕脾寒发疟∶后溪 间使 大椎 身柱 三里 绝骨 合谷 膏肓〔第七十三〕疟，先寒后热∶绝骨 百会 膏肓 合谷〔第七十四〕疟，先热后寒∶曲池（先补后泻） 绝骨（先泻后补） 膏肓 百劳〔第七十五〕热多寒少∶后溪 间使 百劳 曲池〔第七十六〕寒多热少∶后溪 百劳 曲池问曰∶此症从何感来？答曰∶皆因脾胃虚弱，夏伤于暑，秋必成疟，有热多寒少，单寒单热，气盛则热多，痰盛则寒多，是皆痰饮停滞，气血耗散，脾胃虚败，房事不节所致。有一日一发，间日一发，或三日一发者，久而不治，变成大患。疟后有浮肿，有虚劳，有大便利，有腹肿蛊胀者，或饮水多，腹内有疟母者，须用调脾进食化痰饮。穴法根据前治之。</p>

<p>〔第七十七〕翻胃吐食∶中脘 脾俞 中魁 三里〔第七十八〕饮水不能进，为之五噎∶劳宫 中魁 中脘 三里 大陵 支沟 上脘问曰∶翻胃之症，从何而得？针法所能疗否？答曰∶此症有可治，有不可治者。病初来时，皆因酒色过度，房事不节，胃家受寒，呕吐酸水。或食物实时吐出，或饮食后一日方吐者，二、三日方吐者。随时吐者可疗，三两日吐者，乃脾绝胃枯，不能克化水谷。故有五噎者∶气噎、水噎、食噎、劳噎、思噎，宜推详治之。复刺后穴∶脾俞 胃俞（以上补多泻少） 膻中 太白 下脘 食关。</p>

<p>〔第七十九〕哮吼嗽喘∶俞府 天突 膻中 肺俞 三里 中脘问曰∶此症从何而得？答曰∶皆因好饮热酸鱼腥之物，及有风邪痰饮之类，串入肺中，怒气伤肝，乘此怒气，食物不化，醉酒行房，不能节约。此亦非一也，有水哮，饮水则发；有气哮，怒气所感，寒邪相搏，痰饮壅满则发；咸哮，则食咸物发；或食炙爆之物则发，医当用意推详。小儿此症尤多。复刺后穴∶膏肓 气海 关元 乳根〔第八十〕咳嗽红痰∶百劳 肺俞 中脘 三里问曰∶此症缘何感得？答曰∶皆因色欲过多，脾肾俱败，怒气伤肝，血不归元，作成痰饮，串入肺经，久而不治，变成痨瘵。复刺后穴∶膏肓 肾俞 肺俞 乳根〔第八十一〕吐血等症∶膻中 中脘 气海 三里 乳根 支沟问曰∶此症缘何而得？何法可治？答曰∶皆因忧愁思虑，七情所感，内动于心，即伤于神，外劳于形，即伤于精。古人言∶心生血，肝纳血。心肝二经受克，心火上炎，气血上壅，肾水枯竭不交济，故有此症。须分虚实，不可概治。肺俞 肾俞 肝俞 膏肓 关元〔第八十二〕肺壅咳嗽∶肺俞 膻中 支沟 大陵问曰∶此症从何而得？答曰∶因而伤风，表里未解，咳嗽不止，吐脓血，是肺痈也。复刺后穴∶风门 三里〔第八十三〕久嗽不愈∶肺俞 三里 膻中 乳根 风门 缺盆问曰∶此症从何而得？答曰∶皆因食咸物伤肺，酒色不节，或伤风不解，痰流经络，咳嗽不已。可刺前穴。</p>

<p>〔第八十四〕传尸痨瘵∶鸠尾 肺俞 中极 四花（先灸）</p>

<p>问曰∶此症从何而来？答曰∶皆因饱后行房，气血耗散，痨瘵传尸，以致灭门绝户者有之。复刺后穴∶膻中涌泉 百会 膏肓 三里 中脘〔第八十五〕消渴∶金津、玉液 承浆问曰∶此症从何而得？答曰∶皆为肾水枯竭，水火不济，脾胃俱败，久而不治，变成背疽，难治矣。复刺后穴∶海泉 人中 廉泉 气海 肾俞〔第八十六〕遗精白浊∶心俞 肾俞 关元 三陰交问曰∶此症从何而得？答曰∶因房事失宜，惊动于心，内不纳精，外伤于肾，忧愁思虑，七情所感，心肾不济，人渐 羸，血气耗散，故得此症。复刺后穴∶命门 白环俞〔第八十七〕陰茎虚痛∶中极 太溪 复溜 三陰交问曰∶此症因何而得？答曰∶皆因少年之时，妄用金石他药，有伤茎孔，使令陰陽交感，不能发泄，故生此症。复刺后穴∶血 中极 海底 内关 陰陵泉〔第八十八〕陰汗偏坠∶兰门 三陰交〔第八十九〕木肾不痛，肿如升∶归来 大敦 三陰交〔第九十〕贲豚乳弦∶关门 关元 水道 三陰交问曰∶此三症因何而得？答曰∶皆为酒色过度，肾水枯竭，房事不节，精气无力，陽事不举，强而为之，精气不能泄外，流入胞中。此症非一，或肿如升，或偏坠疼痛，如鸡子之状，按上腹中则作声，此为乳弦疝气也。宜针后穴∶海底 归来 关元 三陰交〔第九十一〕妇女赤白带下∶气海 中极 白环俞 肾俞问曰∶此症从何而得？答曰∶皆因不惜身体，恣意房事，伤精血。或经行与男子交感，内不纳精，遗下白水，变成赤白带下。宜刺后穴∶气海 三陰交 陽交（补多泻少）</p>

<p>〔第九十二〕妇女无子∶子宫 中极〔第九十三〕妇女多子∶石门 三陰交〔第九十四〕经事不调∶中极 肾俞 气海 三陰交〔第九十五〕妇女难产∶独陰 合谷 三陰交〔第九十六〕血崩漏下∶中极 子宫〔第九十七〕产后血块痛∶气海 三陰交〔第九十八〕胎衣不下∶中极 三陰交〔第九十九〕心烦热，头目昏沉∶合谷 百劳 中泉 心俞 劳宫 涌泉问曰∶此症因何而得？答曰∶皆因产后劳役，邪风串入经络。</p>

<p>或因辛勤太过而得，亦有室女得此症，何也？答曰∶或陰陽不和，气血壅满而得之者，或忧愁思虑而得之者。复刺后穴∶少商 曲池〔第一百〕陰门忽然红肿疼∶会陰 中极 三陰交〔第一百一〕妇女血崩不止∶丹田 中极 肾俞 子宫问曰∶此症因何而得？答曰∶乃经行与男子交感而得，人渐羸瘦，外感寒邪，内伤于精，寒热往来，精血相搏，内不纳精，外不受血，毒瓦斯冲动子宫，风邪串入肺中，咳嗽痰涎，故得此症。如不明脉之虚实，作虚劳治之，非也。或有两情交感，百脉错乱，血不归元，以致如斯者。再刺后穴∶百劳风池 膏肓 曲池 绝骨 三陰交〔第一百二〕妇人元乳∶少泽 合谷 膻中〔第一百三〕乳痈∶针乳疼处 膻中 大陵 委中 少泽 俞府〔第一百四〕月水断绝∶中极 肾俞 合谷 三陰交问曰∶妇人之症，如何不具后穴？答曰∶妇人之症，难以再具，止用此穴，法无不效。更宜辨脉虚实，调之可也。</p>

<p>〔第一百五〕浑身生疮∶曲池 合谷 三里 行间〔第一百六〕发背痈疽∶肩井 委中 天应 骑竹马或问∶陰症疽，满背无头，何法治之？答曰∶可用湿泥涂之，先干处，用蒜钱贴之，如法灸，可服五香连翘散数帖发出。</p>

<p>〔第一百七〕肾脏风疮∶血 三陰交〔第一百八〕疔疮（以针挑，有血可治；无血不可治）∶合谷 曲池 三里 委中〔第一百九〕夹黄（胁退毒也）∶支沟 委中 肩井 陽陵泉〔第一百一十〕伤寒头痛∶合谷 攒竹 太陽（眉后紫脉上）</p>

<p>〔第一百十一〕伤寒胁痛∶支沟 章门 陽陵泉 委中（出血）</p>

<p>〔第一百十二〕伤寒胸胁痛∶大陵 期门 膻中 劳宫〔第一百十三〕伤寒大热不退∶曲池 绝骨 三里 大椎 涌泉 合谷（俱宜泻）</p>

<p>〔第一百十四〕伤寒热退后余热∶风门 合谷 行间 绝骨〔第一百十五〕发狂，不识尊卑∶曲池 绝骨 百劳 涌泉〔第一百十六〕伤寒发 ，不省人事∶曲池 合谷 人中 复溜〔第一百十七〕伤寒无汗∶内庭（泻） 合谷（补） 复溜（泻） 百劳〔第一百十八〕伤寒汗多∶内庭 合谷（泻） 复溜（补） 百劳〔第一百十九〕大便不通∶章门 照海 支沟 太白〔第一百二十〕小便不通∶陰谷 陰陵泉〔第一百二十一〕六脉俱无∶合谷 复溜 中极（陰症多有此）</p>

<p>〔第一百二十二〕伤寒发狂∶期门 气海 曲池〔第一百二十三〕伤寒发黄∶腕骨 申脉 外关 涌泉〔第一百二十四〕咽喉肿痛∶少商 天突 合谷〔第一百二十五〕双乳蛾症∶少商 金津、玉液〔第一百二十六〕单乳蛾症∶少商 合谷 海泉〔第一百二十七〕小儿赤游风∶百会 委中〔第一百二十八〕浑身发红丹∶百会 曲池 三里 委中〔第一百二十九〕黄胆发虚浮∶腕骨 百劳 三里 涌泉（治浑身黄） 中脘 膏肓 丹田（治色黄） 陰陵泉（治酒黄）</p>

<p>〔第一百三十〕肚中气块、痞块、积块∶三里 块中 块尾〔第一百三十一〕五痫等症∶上星 鬼禄 鸠尾 涌泉 心俞 百会〔第一百三十二〕马痫∶照海 鸠尾 心俞〔第一百三十三〕风痫∶神庭 素 涌泉〔第一百三十四〕食痫∶鸠尾 中脘 少商〔第一百三十五〕猪痫∶涌泉 心俞 三里 鸠尾 中脘 少商 巨阙问曰∶此症从何而得？答曰∶皆因寒痰结胃中，失志不定，遂成数症，医者推详治之，无不效也。</p>

<p>〔第一百三十六〕失志痴呆∶神门 鬼眼 百会 鸠尾〔第一百三十七〕口臭难近∶龈交 承浆问曰∶此症从何而得？答曰∶皆因用心过度，劳役不已，或不漱牙，藏宿物，以致秽臭。复刺∶金津、玉液〔第一百三十八〕小儿脱肛∶百会 长强 大肠俞〔第一百三十九〕霍乱转筋∶承山 中封〔第一百四十〕霍乱吐泻∶中脘 天枢〔第一百四十一〕咳逆发噫∶膻中 中脘 大陵问曰∶此症从何而得？答曰∶皆因怒气伤肝，胃气不足。亦有胃受风邪，痰饮停滞得者；亦有气逆不顺者，故不一也。刺前未效，复刺后穴∶三里 肺俞 行间（泻肝经怒气）</p>

<p>〔第一百四十二〕健忘失记∶列缺 心俞 神门 少海问曰∶此症缘何而得？答曰∶忧愁思虑，内动于心，外感于情，或有痰涎灌心窍，七情所感，故有此症。复刺后穴∶中脘 三里〔第一百四十三〕小便淋沥∶陰谷 关元 气海 三陰交 陰陵泉问曰∶此症因何而得？答曰∶皆为酒色嗜欲不节，勉强为之，少年之过。或用金石热剂，或小便急行房，或交感之际，被人冲破，不能完事，精不得施泄，陰陽不能舒通。缘此症非一，有砂淋，有血淋，有热淋，有冷淋，有气淋，请审详治之。</p>

<p>〔第一百四十四〕重舌，腰痛∶合谷 承浆 金津、玉液 海泉 人中〔第一百四十五〕便毒痈疽∶昆仑 承浆 三陰交〔第一百四十六〕瘰 结核∶肩井 曲池 天井 三陽络 陰陵泉〔第一百四十七〕发痧等症∶分水 百劳 大陵 委中〔第一百四十八〕牙关脱臼∶颊车 百会 承浆 合谷〔第一百四十九〕舌强难言∶金津、玉液 廉泉 风府〔第一百五十〕口吐清涎∶大陵 膻中 中脘 劳宫〔第一百五十一〕四肢麻木∶肩 曲池 合谷 腕骨 风市 昆仑 行间 三里 绝骨委中 通里 陽陵泉（此症宜补多泻少。如手足红肿，宜泻多补少）</p>


<p class='red'>【东垣针法】</p>

<p>（《聚英》）</p>

<p>东垣曰∶《黄帝针经》∶胃病者，胃脘当心而痛，上肢两胁，膈咽不通，饮食不下，取三里以补之。</p>

<p>脾胃虚弱，感湿成痿，汗大泄，妨食。三里、气冲，以三棱针出血，若汗不减、不止者，于三里穴下三寸上廉穴出血。禁酒，忌湿面。</p>

<p>东垣曰∶《黄帝针经》云∶从下上者，引而去之。上气不足，推而扬之。盖上气者，心肺上焦之气，陽病在陰，从陰引陽，去其邪气于腠理皮毛也。又云∶视前痛者，当先取之。</p>

<p>是先以缪刺，泻其经络之壅者，为血凝而不流，故先去之，而治他病。</p>

<p>东垣曰∶胃气下溜，五脏气皆乱，其为病互相出见。黄帝曰∶五乱刺之有道乎？岐伯曰∶有道以来，有道以去，审知其道，是谓身宝。帝曰∶愿闻其道！岐伯曰∶气在于心者，取之手少陰、心主之俞∶神门、大陵，同精导气，以复其本位。</p>

<p>气在于肺者，取之手太陰荥、俞∶鱼际、太渊。成痿者以导湿热，引胃气出陽道，不令湿土克肾，其穴在太溪。</p>

<p>气在于肠胃者，取之足太陰、陽明。不下者，取之三里、章门、中脘。因足大陰虚者，于募穴中导引之，于穴中有一说，腑俞去腑病也。胃虚而致太陰无所禀者，于足陽明之募穴中引导之，如气逆为霍乱者，取三里，气下乃止，不下复治。</p>

<p>气在于头，取之天柱、大杼。不足，取之足太陽荥、俞∶通谷、束骨。先取天柱、大杼，不补不泻，以导气而已。取足太陽膀胱经中，不补不泻，深取通谷、束骨，丁心火，己脾土穴，以引导去之。</p>

<p>气在于臂，足取之，先去血脉，后取其手足陽明之荥、俞∶二间、三间，深取之；内庭、陷谷，深取之。视其足臂之血络尽取之，后治其痿厥，皆不补不泻，从陰深取，引而上之。上者出也，去也。皆陰火有余，陽气不足，伏匿于地中者，荣血也。当从陰引陽，先于地中升举陽气，次泻陰火，乃导气同精之法。</p>

<p>帝曰∶补泻奈何？曰∶徐入徐出，谓之导气。补泻无形，谓之同精。是非有余不足也，乱气之相逆也。帝曰∶允乎哉道，明乎哉问，请着之玉版，命曰治乱也。</p>

<p>东垣曰∶陰病治陽，陽病治陰。陰陽应象论云∶审其陰陽，以别柔刚，陰病治陽，陽病治陰，定其血脉，各守其乡，血实宜决之，气虚宜导引之。夫陰病在陽者，是天外风寒之邪，乘中而外入，在人之背上腑俞、脏俞。是人之受天外客邪，亦有二说。中于陽则流于经，此病始于外寒，终归外热，故以治风寒之邪，治其各脏之俞，非止风寒而已。六婬湿暑燥火。皆五脏所受，乃筋骨血脉受邪，各有背上五脏俞以除之。伤寒一说从仲景，中八风者有风论。中暑者治在背上小肠俞，中湿者治在胃俞，中燥者治在大肠俞，此皆六婬客邪有余之病，皆泻其背之腑俞，若病久传变，有虚有实，各随病之传变，补泻不定，治只在背腑俞。</p>

<p>另有上热下寒。经曰∶陰病在陽者，当从陽引陰，必须先去络脉经隧之血。若陰中火旺，上腾于天，致六陽反不衰而上充者，先去五脏之血络，引而下行，天气降下，则下寒之病自去矣。慎勿独泻其六陽，此病陽亢，乃陰火之邪滋之，只去陰火，只损脉络经隧之邪，勿误也。陽病在陰者，当从陰引陽，是水谷之寒热，感则害人六腑。又曰∶饮食失节，又劳役形质，陰火乘于坤土之中，致谷气、荣气、清气、胃气、元气不得上升，滋于六腑之陽气，是五陽之气先绝于外。外者天也，下流伏于坤土陰火之中，皆先由喜怒悲忧恐为五贼所伤，而后胃气不行，劳役饮食不节继之，则元气乃伤，当从胃合三里穴中，推而扬之，以伸元气，故曰从陰引陽。若元气愈不足，治在腹上诸腑之募穴，若传在五脏，为九窍不通，随各窍之病，治其各脏之募穴于腹，故曰五脏不平，乃六腑元气闭塞之所生也。又曰∶五脏不和，九窍不通，皆陽气不足，陰气有余，故曰陽不胜其陰。凡治腹之募，皆为元气不足，从陰引陽，勿误也。若错补四末之俞，错泻四末之荥，错泻者，差尤甚矣。按岐伯所说，只取穴于天上。天上者，人之背上五脏六腑之俞，不当泻而泻，岂有生者乎？兴言及此，寒心切骨，若六婬客邪，及上热下寒，筋骨皮肉血脉之病，错取穴于胃之合，及诸腹之募者，必危。</p>

<p>亦岐伯之言，下工岂可不慎哉！东垣曰∶三焦元气衰王。《黄帝针经》云∶上气不足，脑为之不满，耳为之苦鸣，头为之倾，目为之瞑。中气不足，溲便为之变，肠为之苦结。下气不足，则为痿厥心闷，补足外东垣曰∶一富者前陰臊臭，又因连日饮酒，腹中不和，求先师治之，曰∶夫前陰足厥陰之脉络，循陰器出其挺。凡臭者，心之所主，散入五方为五臭，入肝为臊，此其一也。当于肝经中泻行间，是治其本；后于心经中泻少冲，乃治其标。</p>


<p class='red'>【名医治法（《聚英》）&middot;疮毒】</p>

<p>《原病式》曰∶凡人初觉发背，背欲结未结，赤热肿痛，先用湿纸复其上，立候之，其纸先干处，即是结，痈头也。取大蒜切成片，如三铜钱浓，安于头上，用大艾炷灸三壮，即换一蒜片，痛者灸至不痛，不痛灸至痛时，方住。最要早觉早灸，若一日二日，十灸七活；三日四日，六七活；五日六日，三四活。过七日，则不可灸。若有十数头作一处生者，即用大蒜研成膏，作薄饼铺其上，聚艾于蒜饼上烧之，亦能活也。若背上初发赤肿一片，中间有一。又曰∶痛者灸至不痛而止，谓先及其未 ，所以痛，次及将 ，所以不痛也。不痛灸至痛而止，谓先及其 ，所以不痛，次及良肉，所以痛也。此痈疽初发之治也。</p>

<p>若诸疮患久成漏者，常有脓水不绝，其脓不臭，内无歹肉，尤宜用附子浸透，切作大片，浓二三分，于疮上着艾灸之，仍服内托之药。隔三二日再灸之，不五七次，自然肌肉长满矣。至有脓水恶物，渐溃根深者，郭氏治用白面、硫黄、大蒜三物一处捣烂，看疮大小，捻作饼子，浓约三分，于疮上用艾灸二十一壮，一灸一易饼子，后四五日，方用翠霞锭子，并信效锭子，互相用之， 入疮内，歹肉尽去，好肉长平，然后外贴收敛之药，内服应病之剂，调理即瘥矣。</p>


<p class='red'>【名医治法（《聚英》）&middot;喉痹】</p>

<p>《原病式》曰∶痹，不仁也。俗作闭；闭，壅也。火主肿胀，故热客上焦而咽嗌肿胀也。张乳蛾、双乳蛾、单闭喉、双闭喉、子舌胀、木舌胀、缠喉风、走马喉闭。热气上行，故传于喉之两旁。近外肿作，以其形似，是谓乳蛾，一为单，二为双也。其比乳蛾差小者，名闭喉。热结舌下，复生一小舌，名子舌胀。热结于舌中为之肿，名木舌胀。木者，强而不柔和也。热结于咽喉，肿绕于外，且麻且痒，肿而大者，名曰缠喉风。暴发暴死者，名走马喉闭。</p>

<p>八名虽详，皆归之火。微者咸软之，大者下散之。至于走马喉闭，生死人在反掌间，砭刺出血则病已。尝治一妇人木舌胀，其舌满口，令以 针锐而小者砭之，五七度，三日方平。计所出血几盈斗。</p>

<p>喉痹急用吹药，刺宜少商、合谷、丰隆、涌泉、关冲。</p>


<p class='red'>【名医治法（《聚英》）&middot;淋闭】</p>

<p>《原病式》曰∶淋，小便涩痛也。热客膀胱，郁结不能渗泄故也。严氏曰∶气淋者，小便涩，常有余沥。石淋者，茎中痛，尿不得卒出。膏淋者，尿似膏出。劳淋者，劳倦即发痛引气冲。血淋者，热即发，甚则溺血。以上五淋，皆用盐炒热，填满病患脐中，却用筋头大艾，灸七壮，或灸三陰交即愈。</p>


<p class='red'>【名医治法（《聚英》）&middot;眼目】</p>

<p>东垣曰∶五脏上注于目，而为之精，精之窠为眼。骨之精为黑眼，血之精为络其窠，气之精为白眼，肌肉之精为约束。裹撷筋骨血气之精，而与脉并为系。目者，五脏六腑之精，荣卫魂魄之所常营也，神之所主也。子和曰∶目之五轮，乃五脏六腑之精华，宗脉之所聚。其白属肺金，肉属脾土，赤属心火，黑水神光属肾水，兼属肝木。目不因火则不病，白轮变赤，火乘肺也；肉轮赤肿，火乘脾也；黑水神光被翳，火乘肝与肾也；赤脉贯目，火自甚也。凡目暴赤肿起，羞明隐涩，泪出不止，暴寒目眶眶，大热之所为也。宜针神庭、上星、囟会、前顶、百会，翳者可使立退，肿者可使立消，惟小几不可刺囟会，肉分浅薄，恐伤其骨。目之内 ，太陽膀胱之所过，血多气少。目之锐 ，少陽胆经，血少气多。目之上网，太陽小肠经也，亦血多气少。目之下网，陽明胃经也，血气俱多。然陽明经起于目两旁，交 中，与太陽、少陽交会于目，惟足厥陰肝经，连于目系而已。故血太多者，太陽、陽明之实也；血不及者，厥陰之虚也。故出血者，宜太陽、陽明，盖此二经，血多故也。少陽一经，不宜出血，血少故也。刺太陽、陽明出血，则目愈明；刺少陽出血，则目愈昏。要知无使太过不及，以血养目而已。雀目不能夜视，乃因暴怒大忧所致，皆肝血少，禁出血，止宜补肝养胃刘氏曰∶内障有因于痰热、气郁、血热、陽陷、陰脱者所致。种种病因，古人皆不议，况外夫墨调腻粉合成色，与翳同矣。如议治之，疾遂不作。</p>

<p>眼生倒睫拳毛者，两目紧急，皮缩之所致也。盖内伤热，陰气外行，当去其内热并邪火。眼目眶久赤烂，俗呼为赤瞎。当以三棱针刺目眶外，以泻湿热而愈。</p>

<p>偷针眼，视其背上有细红点如疮，以针刺破即瘥，实解太陽之郁热也。</p>


<p class='red'>【名医治法（《聚英》）&middot;损伤】</p>

<p>《内经》云∶人有所坠，恶血留于腹中，腹满不得前后，先饮利药。若上伤厥陰之脉，下伤。左刺右，右刺左。其脉坚强者生，小弱者死。</p>


<p class='red'>【孙真人针十三鬼穴歌】</p>

<p>百邪颠狂所为病，针有十三穴须认，凡针之体先鬼宫，次针鬼信无不应，一一从头逐一求，三针足大趾甲下，名曰鬼垒入二分；四针掌上大陵穴，入针五分为鬼心；五针申脉为鬼路，火针三浆名鬼市，从左出右君须记；九针劳宫为鬼窟；十针上星名鬼堂；十一陰下缝三壮，女玉门头为鬼藏；十二曲池名鬼腿，火针仍要七 ；十三舌头当舌中，此穴须名是鬼封。手足两边相对刺，若逢孤穴只单通，此是先师真妙诀，狂猖恶鬼走无踪。</p>

<p>一针鬼宫，即人中，入三分。</p>

<p>二针鬼信，即少商，入三分。</p>

<p>三针鬼垒，即隐白，入二分。</p>

<p>四针鬼心，即大陵，入五分。</p>

<p>五针鬼路，即申脉（大针），三分。</p>

<p>六针鬼枕，即风府，入二分。</p>

<p>七针鬼床，即颊车，入五分。</p>

<p>八针鬼市，即承浆，入三分。</p>

<p>九针鬼窟，即劳宫，入二分。</p>

<p>十针鬼堂，即上星，入二分。</p>

<p>十一针鬼藏，男即会陰，女即玉门头，入三分。</p>

<p>十二针鬼腿，即曲池（火针），入五分。</p>

<p>十三针鬼封，在舌下中缝，刺出血，仍横安针一枚，就两口吻，令舌不动，此法甚效。</p>

<p>更加间使、后溪二穴尤妙。</p>

<p>男子先针左起，女人先针右起。单日为陽，双日为陰。陽日、陽时针右转，陰日、陰时</p>


<p class='red'>【捷要灸法】</p>

<p>（《医学入门》）</p>

<p>鬼哭穴∶治鬼魅狐惑，恍惚振噤。以患人两手大指，相并缚定，用艾炷于两甲角及甲后肉四处骑缝，着火灸之，则患者哀告∶我自去。为效。</p>

<p>灸卒死∶一切急魇暴绝，灸足两大趾内，去甲一韭叶。</p>

<p>灸精宫∶专主梦遗。十四椎下各开三寸，灸七壮效。</p>

<p>鬼眼穴∶专祛痨虫。令病患举手向上，略转后些，则腰上有两陷可见，即腰眼也。以墨点记，于六月癸亥夜亥时灸，勿令人知。四花、膏肓、肺俞、亦能祛虫。</p>

<p>痞根穴∶专治痞块。十三椎下各开三寸半，多灸左边。如左右俱有，左右俱灸。</p>

<p>又法∶用秆心量患人足大趾齐，量至足后跟中截断，将此秆从尾骨尖量至秆尽处，两旁各开二韭叶许，在左灸右，在右灸左，针三分，灸七壮，神效。</p>

<p>又法∶于足第二趾歧骨处灸五七壮，左患灸右，右患灸左，灸后一晚夕，觉腹中响动，肘尖穴∶治瘰 。左患灸右，右患灸左，如初生时，男左女右，灸风池。</p>

<p>又法∶用秆心比患人口两角为则，折作两段，于手腕窝中量之，上下左右四处尽头是穴，灸之亦效。</p>

<p>灸疰忤∶尸疰客忤，中恶等症。乳后三寸，男左女右灸之。或两大拇指头。</p>

<p>灸疝痛偏坠∶用秆心一条，量患人口两角为则，折为三段，如△字样，以一角安脐中心，两角安脐下两旁，尖尽处是穴。左患灸右，右患灸左，左右俱患，左右俱灸。炷艾如粟米大，灸四十壮神效。</p>

<p>又法∶取足大趾次趾下，中节横纹当中，男左女右灸之。兼治诸气，心腹痛，外肾吊肿，小灸翻胃∶两乳下一寸，或内踝下三指，稍斜向前。</p>

<p>灸肠风诸痔∶十四椎下各开一寸，年深者最效。</p>

<p>灸肿满∶两大手指缝，或足二趾上一寸半。</p>

<p>灸癜风∶左右手指节宛宛中。凡赘 诸痣，灸之无不立效。</p>


<p class='red'>【崔氏取四花穴法】</p>

<p>治男妇五劳七伤，气虚血弱，骨蒸潮热，咳嗽痰喘， 羸痼疾。用蜡绳量患人口长，照纸四方，中剪小孔，别用长蜡绳踏脚下，前齐大趾，后上曲 横纹截断。如妇人缠足，比量不便，取右膊肩 穴贴肉，量至中指头截断，却络在结喉下，双垂向背后，绳头尽处，用笔点记，即以前纸小孔安点中，分四方，灸纸角上各七壮。</p>

<p>按∶四花穴，古人恐人不知点穴，故立此捷法，当必有合于五脏俞也。今根据此法点穴，果合蒸劳热，血虚火旺，故取此以补之。胆者，肝之腑，肝能藏血，故亦取是俞也。崔氏止言四花，而不言膈俞、胆俞四穴者，为粗工告也。但人口有大小、阔狭不同，故比量四花亦不准，莫若只揣摸脊骨膈俞、胆俞为正，再取膏肓二穴灸之，无不应矣。</p>

<p>膈俞∶在七椎下两旁，去脊各一寸五分。</p>

<p>胆俞∶在十椎下两旁，去脊各一寸五分。</p>

<p>膏肩俞∶在四椎下一分，五椎上二分两旁，去脊各三寸，四肋三间。</p>


<p class='red'>【取膏肓穴法】</p>

<p>（《医学入门》）</p>

<p>主治陽气亏弱，诸风痼冷，梦遗上气，呃逆膈噎，狂惑妄误百症。取穴须令患人就床平坐，曲膝齐胸，以两手围其足膝，使胛骨开离，勿令动摇，以指按四椎微下一分，五椎微上二分，点墨记之，即以墨平画相去六寸许，四肋三间，胛骨之里，肋间空处，容侧指许，摩膂肉之表，筋骨空处，按之患者觉牵引胸肋中手指痛，即真穴也。灸至百壮、千壮，灸后觉气壅盛，可灸气海及足三里，泻火实下。灸后令人陽盛，当稍息以自保养，不可纵欲。</p>


<p class='red'>【骑竹马灸穴法】</p>

<p>此二穴，专治痈疽恶疮，发背疖毒，瘰 诸风，一切病症。先从男左女右臂腕中横纹起，用薄篾一条，量至中指齐肉尽处，不量爪甲，截断；次用篾取前同身寸一寸，却令病患脱去衣服竖起，从尾 骨贴脊量至篾尽处，以笔点记，后取身寸篾，各开一寸是穴。灸七壮。</p>

<p>此杨氏灸法。按《神应经》∶两人抬扛不稳，当用两木凳，搁竹扛头，令患人足微点地，用</p>


<p class='red'>【灸劳穴法】</p>

<p>（《聚英》）</p>

<p>《资生经》云∶久劳，其状手脚心热，盗汗，精神困顿，骨节疼寒，初发咳嗽，渐吐脓血，肌瘦面黄，减食少力，令身正直，用草于男左女右自脚中指尖量过脚心下，向上至曲 大纹处截断；却将此草，自鼻尖量从头正中，分开发，量至脊，以草尽处，用墨点记；别用草一条，令病患自然合口量阔狭截断；却将此草墨点上平折两头，尽处量穴。灸时随年纪多灸一壮。如人三十岁，灸三十一壮，累效。</p>

<p>按此穴，合五椎两旁，各一寸五分，心俞二穴也。心主血，故灸之。</p>


<p class='red'>【取肾俞法】</p>

<p>在平处立，以杖子约量至脐，又以此杖，当背脊骨上量之，知是与脐平处也。然后左右各寸半，取其穴，则肾俞也。</p>


<p class='red'>【取灸心气法】</p>

<p>先将长草一条，比男左女右手掌内大拇指根横纹量起。至甲内止，以墨点记；次比盐指、中指、四指、小指五指皆比如前法；再加同身寸一寸点定，别用秆草一条，与前所量草般齐，至再加一寸墨上，共结一磊；却令病患正坐，脱去衣，以草分开，加于颈上，以指按定，磊于天突骨上，两边垂向背后，以两条草取般齐，垂下脊中尽处是穴，灸七壮效。</p>


<p class='red'>【取灸痔漏法】</p>

<p>痔疾未深，止灸长强甚效。如年深者，可用槐枝、马蓝菜根一握，煎汤取水三碗。用一碗半，乘热以小口瓶熏洗，令肿退，于原生鼠奶根上灸之，尖头灸不效。或用药水盆洗肿微退，然后灸，觉一团火气通入肠至胸，乃效。灸至二十余壮。更忌毒物，永愈。随以竹片护火气，勿伤两边好肉。</p>


<p class='red'>【灸小肠疝气穴法】</p>

<p>若卒患小肠疝气，一切冷气，连脐腹结痛，小便遗溺。大敦二穴，在足大趾之端，去爪甲韭叶许，及三毛丛中是穴。灸三壮。</p>

<p>若小肠卒疝，脐腹疼痛，四肢不举，小便涩滞，身重足痿。三陰交二穴，在足内踝骨上三寸是穴，宜针三分，灸三壮，极妙。</p>


<p class='red'>【灸肠风下血法】</p>

<p>取男左女右手中指为准，于尾闾骨尖头，从中倒比，上至腰脊骨一指尽处，是第一穴也。又以第二指，于中穴取中一字分开指头各一穴，灸七壮。以上加至壮数多为效。患深，次年更灸，但以中指一指为准，临时更揣摸之。</p>


<p class='red'>【灸结胸伤寒法】</p>

<p>宣黄连七寸，捣末，巴豆七个，去壳不去油，一处研细成膏，如干，滴水两点，纳于脐中，用艾灸腹中通快痛为度。</p>


<p class='red'>【灸陰毒结胸】</p>

<p>巴豆十粒研烂，入面一钱，捣作饼子，实搽脐中心，上用艾炷如豆许，灸七壮，觉腹中鸣吼，良久自通利；次用葱白一束紧札，切作饼 ，灸令热，与熨脐下；更用灰火熨斗烙其饼，令生真气，渐觉体温热，即用五积散二钱，入附子末一钱，水盏半，姜枣加盐一捻，同煎至七分，温服，日并三两服，即汗自行而安。</p>


<p class='red'>【雷火针法】</p>

<p>治闪挫诸骨间痛，及寒湿气而畏刺者。用沉香、木香、乳香、茵陈、羌活、干姜、穿山甲各三钱，麝少许，蕲艾二两，以绵纸半尺，先铺艾茵于上，次将药未掺卷极紧，收用。按定痛穴，笔点记，外用纸六七层隔穴，将卷艾药，名雷火针也，取太陽真火，用圆珠火镜皆可，燃红按穴上，良久取起，剪去灰，再烧再按，九次即愈。</p>


<p class='red'>【蒸脐治病法】</p>

<p>五灵脂（八钱，生用）斗子青盐（五钱，生用）乳香（一钱）没药（一钱）天鼠粪（即夜明沙，二钱，微炒）地鼠粪（三钱，微炒）葱头（干者，二钱）木通（三钱）麝香（少许）</p>

<p>上为细末，水和 面作圆圈，置脐上，将前药末以二钱放于脐内，用槐皮剪钱，放于药上，以艾灸之，每岁一壮，药与钱不时添换。根据后开日，取天地陰陽正气，纳入五脏，诸邪不侵，百病不入，长生耐老，脾胃强壮。</p>

<p>立春巳时，春分未时，立夏辰时，夏至酉时，立秋戌时，秋分午时，立冬亥时，冬至寅时。此乃合四时之正气，全天地之造化，灸无不验。</p>


<p class='red'>【相天时】</p>

<p>《千金》云∶正午以后乃可灸，谓陰气未至，灸无不着，午前平旦谷气虚，令人癫 ，不可针灸。卒急者，不用此例。</p>

<p>《下经》云∶灸时若遇陰雾、大风雪、猛雨、炎暑、雷电虹霓停，候晴明再灸。急难亦按日正午，气注心经，未时注小肠经，止可灸极泉、少海、灵道、通里、神门、少府、少冲不发，《千金》所云∶午后灸之言，恐非孙真人口诀也。</p>


<p class='red'>【《千金》灸法】</p>

<p>《千金方》云∶宦游吴蜀，体上常须三两处灸之，切令疮暂瘥，则瘴疠温疟毒不能着人，故吴蜀多行灸法。故云∶若要安，三里常不干。有风者，尤宜留意。</p>


<p class='red'>【《宝鉴》发灸法】</p>

<p>《宝鉴》云∶气不至而不效，灸亦不发。盖十二经应十二时，其气各以时而至，故不知经络气血多少，应至之候，而灸之者，则疮不发，世医莫之知也。</p>


<p class='red'>【艾叶】</p>

<p>《医统》《本草》云∶艾味苦，气微温，陰中之陽，无毒，主灸百病。三月三日，五月五日，采曝干，陈久者良，避恶杀鬼。又采艾之法，五月五日，灼艾有效。制艾先要如法∶令干燥，入臼捣之，以细筛去尘屑，每入石臼，捣取洁白为上，须令焙大燥，则灸有力，火易燃，如润无《证类本草》云∶出明州。《图经》云∶旧不着所出，但云生田野，今在处有之。惟蕲州叶浓而干高，果气味之大，用之甚效。</p>

<p>孟子曰∶七年之病，求三年之艾。丹溪曰∶艾性至热，入火灸则上行，入药服则下行。</p>


<p class='red'>【艾灸补泻】</p>

<p>气盛则泻之，虚则补之。</p>

<p>针所不为，灸之所宜。陰陽皆虚，火自当之。经陷下者，火则当之。经络坚紧，火所治之。陷下则灸之。</p>

<p>络满经虚，灸陰刺陽。经满络虚，刺陰灸陽。</p>

<p>以火补者，毋吹其火，须待自灭，即按其穴。以火泻者，速吹其火，开其穴也。</p>


<p class='red'>【艾炷大小】</p>

<p>黄帝曰∶灸不三分，是谓徒冤，炷务大也。小弱乃小作之。又曰∶小儿七日以上，周年以还，炷如雀粪。</p>

<p>《明堂下经》云∶凡灸欲炷下广三分，若不三分，则火气不达，病未能愈，则是灸炷欲其大，惟头与四肢欲小耳。《明堂上经》乃曰∶艾炷根据小箸头作，其病脉粗细，状如细线，但令当脉灸之。雀粪大炷，亦能愈疾。又有一途，如腹胀、疝瘕、 癖、伏梁气等，须大艾炷。</p>

<p>故《短剧》曰∶腹背烂烧，四肢但去风邪而已，不宜大炷。如巨阙、鸠尾，灸之不过四五壮。炷根据竹箸头大，但令正当脉上灸之，艾炷若大，复灸多，其人永无心力。如头上灸多，令人失精神；背脚灸多，令人血脉枯竭，四肢细而无力，既失精神，又加细节，令人短寿。王节斋云∶面上灸炷须小，手足上犹可粗。</p>


<p class='red'>【点艾火】</p>

<p>《明堂下经》曰∶古来灸病，忌松、柏、枳、橘、榆、枣、桑、竹八木火，切宜避之。</p>

<p>有火珠耀日，以艾承之，得火为上。次有火镜耀日，亦以艾引得火，此火皆良。诸番部用镔铁击石得火，以艾引之。凡仓卒难备，则不如无木火，清麻油点灯上烧艾茎，点灸，兼滋润灸疮，至愈不疼，用蜡烛更佳。</p>


<p class='red'>【壮数多少】</p>

<p>《千金》云∶凡言壮数者，若丁壮病根深笃，可倍于方数，老少羸弱可减半。扁鹊灸法，有至三五百壮、千壮，此亦太过。曹氏灸法，有百壮，有五十壮。《短剧》诸方亦然。惟《明堂本经》云∶针入六分，灸三壮，更无余论。故后人不准，惟以病之轻重而增损之。</p>

<p>凡灸头项，止于七壮，积至七七壮止。</p>

<p>《铜人》治风，灸上星、前顶、百会，至二百壮，腹背灸五百壮。若鸠尾、巨阙，亦不宜多灸，灸多则四肢细而无力。《千金方》于足三里穴，乃云多至三百壮。心俞禁灸。若中风则急灸至百壮。皆视其病之轻重而用之，不可泥一说，而不通其变也。</p>


<p class='red'>【灸法】</p>

<p>《千金方》云∶凡灸法，坐点穴，则坐灸；卧点穴，则卧灸；立点穴，则立灸，须四体平直，毋令倾侧。若倾侧穴不正，徒破好肉耳。</p>

<p>《明堂》云∶须得身体平直，毋令蜷缩，坐点毋令俯仰，立点毋令倾侧。</p>


<p class='red'>【炷火先后】</p>

<p>《资生》云∶凡灸当先陽后陰，言从头向左而渐下，次从头向右而渐下，先上后下。</p>

<p>《明堂》云∶先灸上，后灸下，先灸少，后灸多，皆宜审之。王节斋曰∶灸火须自上而下，不可先灸下，后灸上。</p>


<p class='red'>【灸寒热】</p>

<p>灸寒热之法∶先灸大椎，以年为壮数，次灸撅骨，以年为壮数。视背俞陷者灸之，臂肩上陷者灸之，两季胁之间灸之，外踝上绝骨之端灸之，足小趾次趾间灸之， 下陷脉灸之，外踝后灸之，缺盆骨上切之坚动如筋者灸之，膺中陷骨间灸之，脐下关元三寸灸之，毛际动脉灸之，膝下三寸分间灸之，足陽明跗上动脉灸上。巅上一穴灸之。</p>


<p class='red'>【灸疮要法】</p>

<p>《资生》云∶凡着艾得疮发，所患即瘥，若不发，其病不愈。《甲乙经》云∶灸疮不发者，用故履底灸令热，熨之，三日即发。今人用赤皮葱三五茎去青，于 火中煨熟，拍破，热熨疮上十余遍，其疮三日遂发。又以生麻油渍之而发，亦有用皂角煎汤，候冷频点之而发亦有恐血气衰不发，服四物汤，滋养血气，不可一概论也。有复灸一二壮遂发，有食热灸之物，如烧鱼、煎豆腐、羊肉之类而发，在人以意取助，不可顺其自然，终不发矣。</p>


<p class='red'>【贴灸疮】</p>

<p>古人贴灸疮，不用膏药，要得脓出多而疾除。《资生》云∶春用柳絮，夏用竹膜，秋用新绵，冬用兔腹下白细毛，或猫腹毛。今人多以膏药贴之，日两三易。而欲其速愈，此非治疾之本意也。但今世贴膏药，亦取其便，不可易速，若膏药不坏，惟久久贴之可也。若速易，即速愈，恐病根未尽除也。</p>


<p class='red'>【灸疮膏法】</p>

<p>用白芷、金星草、淡竹叶、芩、连、乳香、当归、川芎、薄荷、葱白等，炒铅粉、香油煎膏贴。如用别膏不对症。倘疮口易收，而病气不得出也。如用别物，干燥作疼，亦且不便。</p>


<p class='red'>【洗灸疮】</p>

<p>古人灸艾炷大，便用洗法。其法以赤皮葱、薄荷煎汤，温洗疮周遭，约一时久，令驱逐风邪于疮口出，更令经脉往来不涩，自然疾愈。若灸火退痂后，用东南桃枝青嫩皮煎汤温洗，能护疮中诸风；若疮黑烂，加胡荽煎洗；若疼不可忍，加黄连煎神效。</p>


<p class='red'>【灸后调摄法】</p>

<p>灸后不可就饮茶，恐解火气；及食，恐滞经气，须少停一二时，即宜入室静卧，远人事，远色欲，平心定气，凡百俱要宽解。尤忌大怒、大劳、大饥、大饱、受热、冒寒。至于生冷瓜果，亦宜忌之。惟食茹淡养胃之物，使气血通流，艾火逐出病气。若过浓毒味，酗醉，致生痰涎，阻滞病气矣。鲜鱼鸡羊，虽能发火，止可施于初灸，十数日之内，不可加于半月之后。今人多不知恬养，虽灸何益？故因灸而反致害者，此也。徒责灸艾不效，何耶！</p>


<p class='red'>【医案】</p>

<p>（杨氏）</p>

<p>乙卯岁，至建宁滕柯山，母患手臂不举，背恶寒而体倦困，虽盛暑喜穿棉袄，诸医俱作虚冷治之。予诊其脉沉滑，此痰在经络也。予针肺俞、曲池、三里穴，是日即觉身轻手举，寒亦不畏，棉袄不复着矣。后投除湿化痰之剂，至今康健，诸疾不发。若作虚寒，愈补而痰愈结，可不慎欤！戊午春，鸿胪吕小山，患结核在臂，大如柿，不红不痛。医云是肿毒。予曰∶此是痰核结于皮里膜外，非药可愈。后针手曲池，行六陰数，更灸二七壮，以通其经气，不数日即平妥矣。若作肿毒，用以托里之剂，岂不伤脾胃清纯之气耶？己巳岁夏，文选李渐庵公祖夫人，患产后血厥，两足忽肿大如股，甚危急。徐、何二堂尊召予视之，诊其脉芤而歇止，此必得之产后恶露未尽，兼风邪所乘，陽陰邪正激搏，是以厥逆，不知人事，下体肿痛，病势虽危，针足三陰经，可以无虞。果如其言，针行饭顷而苏，肿痛立消矣。</p>

<p>癸酉秋，大理李义河翁，患两腿痛十余载，诸药不能奏效。相公推予治之，诊其脉滑浮，风湿入于筋骨，岂药力能愈，须针可痊。即取风市、陰市等穴针之。官至工部尚书，病不甲戌夏，员外熊可山公，患痢兼吐血不止，身热咳嗽，绕脐一块痛至死，脉气将危绝。</p>

<p>众医云∶不可治矣。工部正郎隗月潭公素善，迎予视其脉虽危绝，而胸尚暖，脐中一块高起如拳大，是日不宜针刺，不得已，急针气海，更灸至五十壮而苏，其块即散，痛即止。后治痢，痢愈，治嗽血，以次调理得痊。次年升职方，公问其故。予曰∶病有标本，治有缓急，若拘于日忌，而不针气海，则块何由而散？块既消散，则气得以疏通，而痛止脉复矣。正所谓急则治标之意也。公体虽安，饮食后不可多怒气，以保和其本；否则正气乖而肝气盛，致脾土受克，可计日而复矣。</p>

<p>辛未夏，刑部王念颐公，患咽嗌之疾，似有核上下于其间，此疾在肺膈，岂药饵所能愈。东皋徐公推予针之，取膻中、气海，下取三里二穴，更灸数十壮，徐徐调之而痊。东皋名医也，且才高识博，非不能疗，即东垣治妇人伤寒，热入血室，非针莫愈，必俟夫善刺者，刺期门而愈。东皋之心，即东垣心也，而其德可并称焉。视今之嫉贤妒能者，为何如哉？然妒匪斯今，畴昔然矣。予曾往磁洲，道经汤陰伏道路旁，有先师扁鹊墓焉，下马拜之。问其故。曰∶鹊乃河间人也。针术擅天下，被秦医令李HT 刺死于道路之旁，故名曰伏道，实可叹也。有传可考。</p>

<p>戊辰岁，给事杨后山公祖乃郎，患疳疾，药日服而人日瘦。同科郑湘溪公，迎予治之。</p>

<p>予曰∶此子形羸，虽是疳症，而腹内有积块，附于脾胃之旁，若徒治其疳，而不治其块，是不求其本，而揣其末矣。治之之法，宜先取章门灸针，消散积块，后次第理治脾胃，是小人己除，而君子得行其道于天下矣。果如其言，而针块中，灸章门，再以蟾蜍丸药兼用之，形体渐盛，疳疾俱痊。</p>

<p>壬申岁，四川陈相公长孙，患胸前突起，此异疾也。人皆曰∶此非药力所能愈。钱诚翁堂尊，推予治之，予曰∶此乃痰结肺经，而不能疏散，久而愈高，必早针俞府、膻中，后择日针，行六陰之数，更灸五壮，令贴膏，痰出而平。乃翁编修公甚悦之。</p>

<p>辛未，武选王会泉公亚夫人，患危异之疾，半月不饮食，目闭不开久矣。六脉似有如无，此疾非针不苏。同寅诸公，推予即针之，但人神所忌，如之何？若待吉日良时，则沦于鬼矣。不得已，即针内关二穴，目即开，而即能食米饮，徐以乳汁调理而愈。同寅诸君，问此何疾也？予曰∶天地之气，常则安，变则病，况人禀天地之气，五运迭侵于外，七情交战于中，是以圣人啬气，如持至宝，庸人妄为，而伤太和，此轩岐所以论诸痛皆生于气，百病皆生于气，遂有九窍不同之论也。而子和公亦尝论之详矣。然气本一也，因所触而为九，怒、喜、悲、恐、寒、热、惊、思、劳也。盖怒气逆甚，则呕血及飧泄，故气逆上矣。怒则陽气逆上，而肝木乘脾，故甚呕血及飧泄也。喜则气和志达，荣卫通和，故气缓矣。悲则心系急，肺布叶举，而上焦不通，荣卫不散，热气在中，故气消矣。恐则精神上，则上焦闭，闭则气逆，逆则下焦胀，故气不行矣。寒则腠理闭，气不行，故气收矣。热则腠理开，荣卫通，汗大泄，故气泄。惊则心无所倚，神无所归，虑无所定，故气乱矣。劳则喘息汗出，内外皆越，故气耗矣。思则心有所存，神有所归，正气流而不行，故气结矣。</p>

<p>抑尝考其为病之详，变化多端，如怒气所致，为呕血，为飧泄，为煎厥，为薄厥，为陽厥，为胸满痛，食则气逆而不下，为喘渴烦心，为肥气，为目暴盲，耳暴闭，筋缓，发于外为痈疽也。喜气所致，为笑不休，为毛发焦，为肉病，为陽气不收，甚则为狂也。悲气所致，为陰缩，为筋挛，为肌痹，为脉痿，男为数弱，女为血崩，为酸鼻辛颐，为目昏，为少气不能息，为泣，为臂麻也。恐气所致，为破 脱肉，为骨酸痿厥，为暴下清水，为面热肤急，为陰痿，为惧而脱颐也。惊气所致，为潮涎，为目HT ，为癫痫，为不省人事僵仆，久则为痿痹也。劳气所致，为嗌噎，为喘促，为嗽血，为腰痛骨痿，为肺鸣，为高骨坏，为陰痿，为唾血，为瞑目，为耳闭，男为少精，女为不月，衰甚则溃溃乎若坏，泪泪乎不可上也。思气所致，为不眠，为嗜卧，为昏瞀，为中痞，三焦闭塞，为咽嗌不利，为胆瘅呕苦，为筋痿，为白婬，为不嗜食也。寒气所致，为上下所出水液澄清冷，下痢青白等症也。热气所致，为喘呕吐酸，暴注下迫等病也。</p>

<p>窃又稽之《内经》治法，但以五行相胜之理，互相为治。如怒伤肝，肝属木，怒则气并于肝，而脾土受邪，木太过则肝亦自病。喜伤心，心属火，喜则气并于心，而肺金受邪，火太过，则心亦自病。悲伤肺，肺属金，悲则气并于肺，而肝木受邪，金太过则肺亦自病。</p>

<p>恐伤肾，肾属水，恐则气并于肾，而心火受邪，水太过，则肾亦自病。思伤脾，脾属土，思则气并于脾，而肾水受邪，土太过，则脾亦自病。寒伤形，形属陰，寒胜热，则陽受病，寒太过，则陰亦自病矣。热伤气，气属陽，热胜寒，则陰受病，热太过，则陽亦自病矣。凡此数者，更相为治，故悲可以治怒也，以怆恻苦楚之言感之。喜可以治悲也，以谑浪亵狎之言娱之。恐可以治喜也，以遽迫死亡之言怖之。怒可以治思也，以污辱欺罔之言触之。思可以治恐也，以虑彼忘此之言夺之。凡此五者，必诡诈谲怪，无所不至，然后可以动人耳目，易人视听，若胸中无才器之人，亦不能用此法也。热可以治寒，寒可以治热，逸可以治劳，习可以治惊。经曰∶惊者平之。夫惊以其卒然而临之也，使习见习闻，则不惊矣。如丹溪治女人许婚后，夫经商三年不归，因不食，困卧如痴，他无所病，但向里床坐，此思气结也。药难独治，得喜可解；不然令其怒，俾激之大怒，而哭之三时，令人解之，举药一贴，即求食矣。盖脾主思，思过则脾气结而不食，怒属肝木，木能克土，木气冲发而脾上开矣。又如子和治一妇，久思而不眠，令触其怒，是夕果困睡，捷于影响。惟劳而气耗，恐而气夺者，为难治也。又同寅谢公，治妇人丧妹甚悲，而不饮食，令以亲家之女陪欢，仍用解郁之药，即能饮食。又闻庄公治喜劳之极而病，切脉乃失音症也，令恐惧即愈。然喜者之人少病，盖其百脉舒和故耳。经云∶恐胜喜，可谓得玄关者也。凡此之症，《内经》自有治法，业医者，废而不行，何哉？附录宜知所从事焉。</p>

<p>己巳岁，尚书王西翁乃爱，颈项患核肿痛，药不愈，召予问其故？曰∶项颈之疾，自有各经原络井俞会合之处，取其原穴以刺之。后果刺，随针而愈，更灸数壮，永不见发。大抵颈项，乃横肉之地，经脉会聚之所，凡有核肿，非吉兆也。若不究其根，以灸刺之，则流串之势，理所必致矣。患者慎之。</p>

<p>戊寅冬，张相公长孙，患泻痢半载，诸药不效，相公命予治之，曰∶昔翰林时，患肚腹之疾，不能饮食，诸药不效，灸中脘、章门即饮食，其针灸之神如此。今长孙患泻痢，不能进食，可针灸乎？予对曰∶泻痢日久，体貌已变，须元气稍复，择日针灸可也。华岑公子云∶事已危笃矣，望即治之，不俟再择日期，即针灸中脘、章门，果能饮食。</p>

<p>丁丑夏，锦衣张少泉公夫人，患痫症二十余载，曾经医数十，俱未验。来告予，诊其脉，知病入经络，故手足牵引，眼目黑瞀，入心则搐叫，须根据理取穴，方保得痊。张公善书而知医，非常人也。悉听予言，取鸠尾、中脘，快其脾胃，取肩 、曲池等穴，理其经络，疏其痰气，使气血流通，而痫自定矣。次日即平妥，然后以法制化痰健脾之药，每戊辰岁，吏部观政李邃麓公，胃旁一痞块如覆杯，形体羸瘦，药勿愈。予视之曰∶既有形于内，岂药力所能除，必针灸可消，详取块中。用以盘针之法，更灸食仓、中脘穴而愈。邃麓公问曰∶人之生痞，与 癖、积聚、 瘕是如何？曰∶痞者否也，如《易》所谓天地不交之否，内柔外刚，万物不通之义也。物不可以终否，故痞久则成胀满，而莫能疗焉。 癖者，悬绝隐僻，又玄妙莫测之名也。积者迹也，挟痰血以成形迹，亦郁积至久之谓尔。聚者绪也，根据元气为端绪，亦聚散不常之意云。 者征也，又精也，以其有所征验，及久而成精萃也。瘕者假也，又遐也，以其假借气血成形，及历年遐远之谓也。大抵痞与 癖，乃胸膈之候，积与聚，为腹内之疾，其为上、中二焦之病，故多见于男子。其与瘕，独见于脐下，是为下焦之候，故常见于妇人。大凡腹中有块，不问男妇积聚、瘕，俱为恶症，切勿视为寻常。初起而不求早治，若待痞疾胀满，已成胸腹鼓急，虽扁鹊复生，亦莫能救其万一，有斯疾者，可不惧乎！李公深以为然。</p>

<p>戊辰岁，户部王缙庵公乃弟，患心痫疾数载矣。徐堂翁召予视之，须行八法开阖方可，公如其言。而刺照海、列缺，灸心俞等穴，其针待气至，乃行生成之数而愈。凡治此症，须分五痫，此卷前载之详矣，兹不悉录。</p>

<p>壬申岁，大尹夏梅源公，行次至蛾眉庵寓，患伤寒，同寅诸公，迎视六脉微细，陽症得陰脉。经云，陽脉见于陰经，其生也可知；陰脉见于陽经，其死也可许。予居玉河坊，正值考绩，不暇往返之劳，若辞而不治，此公在远方客邸，且莅政清苦，予甚恻之。先与柴胡加减之剂，少效，其脉尚未合症，予竭精殚思，又易别药，更针内关，六脉转陽矣。遂次第进以汤散而愈。后转升户部，今为正郎。</p>

<p>壬戌岁，吏部许敬庵公，寓灵济宫，患腰痛之甚。同乡董龙山公推予视之。诊其脉，尺部沉数有力。然男子尺脉固宜沉实，但带数有力，是湿热所致，有余之疾也。医作不足治之，则非矣。性畏针，遂以手指于肾俞穴行补泻之法，痛稍减，空心再与除湿行气之剂，一服而安。公曰∶手法代针，已觉痛减，何乃再服渗利之药乎？予曰∶针能劫病，公性畏针，故不得已，而用手指之法，岂能驱除其病根，不过暂减其痛而已。若欲全可，须针肾俞穴，今既不针，是用渗利之剂也。岂不闻前贤云∶腰乃肾之府，一身之大关节。脉沉数者，多是湿热壅滞，须宜渗利之，不可用补剂。今人不分虚实，一概误用，多致绵缠，痛疼不休（出玉机中）。大抵喜补恶攻，人之恒情也。邪湿去而新血生，此非攻中有补存焉者乎？壬申岁，行人虞绍东翁，患膈气之疾，形体羸瘦，药饵难愈。召予视之，六脉沉涩，须取膻中，以调和其膈，再取气海，以保养其源，而元气充实，脉息自盛矣。后择时针上穴，行六陰之数，下穴行九陽之数，各灸七壮，遂全愈。今任扬州府太守。庚辰过扬，复睹形体壬申夏，户部尚书王疏翁，患痰火炽盛，手臂难伸，予见形体强壮，多是湿痰流注经络之中，针肩 ，疏通手太陰经与手陽明经之湿痰，复灸肺俞穴，以理其本，则痰气可清，而手臂能举矣。至吏部尚书，形体益壮。</p>

<p>辛未岁，浙抚郭黄 公祖，患大便下血，愈而复作，问其致疾之由？予对曰∶心生血，而肝藏之，则脾为之统。《内经》云∶饮食自倍，肠胃乃伤，肠癖而下血。是皆前圣之言而可考者。殊不知肠胃本无血，多是痔疾，隐于肛门之内，或因饮食过伤，或因劳欲怒气，触动痔窍，血随大便而出。先贤虽有远血、近血之殊，而实无心、肺、大肠之分。又有所谓气虚肠薄，自荣卫渗入者，所感不同，须求其根。于长强穴针二分，灸七壮，内痔一消而血不出。但时值公冗，不暇于针灸，逾数载，升工部尚书，前疾大作，始知有痔隐于肛门之内，以法调之愈。至己卯复会于汶上云，不发矣。是岁公子箕川公长爱，忽患惊风，势甚危笃，灸中冲、印堂、合谷等穴，各数十壮，方作声。若根据古法而止灸三五壮，岂能得愈？是当量其病势之轻重而已。</p>

<p>己卯岁，因磁州一同乡，欠俸资往取，道经临洛关，会旧知宋宪副公，云昨年长子得一痞疾，近因下第抑郁，疾转加增，诸药不效，如之奈何？予答曰∶即刻可愈。</p>

<p>予即针章门等穴，饮食渐进，形体清爽，而腹块即消矣。欢洽数日，偕亲友送至吕洞宾度卢生祠，不忍分袂而别。</p>

<p>庚辰夏，工部郎许鸿宇公，患两腿风，日夜痛不能止，卧床月余。宝源局王公，乃其属官，力荐予治之。时名医诸公，坚执不从。许公疑而言曰∶两腿及足，无处不痛，岂一二针所能愈？予曰∶治病必求其本，得其本穴会归之处，痛可立而止，痛止即步履，旬日之内，必能进部。此公明爽，独听予言，针环跳、绝骨，随针而愈。不过旬日，果进部，人皆骇异。假使当时不信王公之言，而听旁人之语，则药力岂能及哉？是惟在乎信之笃而已，信之笃，是以获其效也。</p>

<p>己巳岁，张相公得肛门忽肿之疾，戎政王西翁，推予诊视，命之曰∶元老之疾，非常人比，宜精思殚力调治，以副吾望！予谒，诊右寸浮数，是肺金受风热，移于大肠之中。然肛门又居下之地，而饮食糟粕，流至于此，若无七情四气所干，则润泽而下。或湿热内蕴，邪气所加，则壅滞而作肿痛。予制以加减搜风顺气之剂一罐，倍加酒蒸大黄，借酒力上升，荡涤邪热，加麻仁润燥，枳壳宽肠，防风、独活驱除风热，当归清血凉血养血，枯芩以清肺与大肠，共制成丸，服渐清安。</p>

<p>隆庆二年，四月初四日，奉旨传与圣济殿，着医去看徐阁老病，钦此。臣等谨钦遵，前至徐阁老秋家，诊得六脉数大，积热积痰，脾胃虚弱，饮食减少。宜用清热健脾化痰汤医治，黄芩、白术、贝母、橘红、茯苓、香附、芍药、桔梗、川芎、前胡、槟榔、甘草，水二钟，姜一片，煎至一钟，不拘时服，药对症，即愈。</p>

<p>乙亥岁，通州李户侯夫人，患怪病，予用孙真人治邪十三针之法，精神复旧，以见十三针之有验也。</p>

<p>己巳岁，尚书毛介川翁，患肝脾虚弱，时常泻痢，肢略浮肿。问于予曰∶时常泄泻，多系湿热，夫人之一身，心生血，肝藏之，而脾为之统；脾得其统，则运化有常，水谷通调，固无所谓湿，亦无所谓热也。夫唯精元之气，既不能保之于平时，而五味之养，又不节之于将来，斯精血俱耗，而脾无所统矣。脾失所统，则运化通调，将何以为职？欲求其无泻，不可得也。然则何以谓之湿热？盖运化通调，即失其职，则水谷不分，湿郁于内，而为热矣。</p>

<p>由是便血稠粘，里急后重，泻不独泻，而又兼之以痢焉，皆坐此也。其治之法，宜荡涤其湿，然后分利，斯脾胃得统，而其症安矣。否则土不能治水，汜滥盈溢，浸于四肢，变而为气者有之。信其言，调理而愈。</p>

<p>己卯岁，行人张靖宸公夫人，崩不止，身热骨痛，烦躁病笃，召予诊，得六脉数而止，必是外感，误用凉药。与羌活汤热退，余疾渐可。但元气难复，后灸膏肓、三里而愈。凡医之用药，须凭脉理，若外感误作内伤，实实虚虚，损不足而益有余，其不夭灭人生也，几希辛酉，夏中贵患瘫痪，不能动履，有医何鹤松，久治未愈。召予视，曰∶此疾一针可愈。鹤松惭去。予遂针环跳穴，果即能履。夏浓赠，予受之，逾数载又瘫矣。复来召予，因侍禁廷，不暇即往，遂受鹤反间以致忿。视昔之刺鹊于伏道者，为何如？己巳岁，蔡都尉长子碧川公，患痰火，药饵不愈。辱钱诚斋堂翁，荐予治之。予针肺俞等穴愈。后其女患风痫其危，其乃郎秀山，乃婿张少泉，邀予治之，乃针内关而苏，以礼浓赠，予固辞不受。遂以女许聘豚儿杨承 焉。</p>

<p>庚辰岁过扬，大尹黄缜庵公，昔在京朝夕相与，情谊甚笃，进谒留疑，不忍分袂，言及三郎患面部疾，数载不愈，甚忧之。昨焚香卜灵棋课曰∶兀兀尘埃久待时，幽 寂寞有谁知，运逢宝剑人相顾，利遂名成总有期。与识者解曰∶宝者珍贵之物，剑者锋利之物，必逢珍贵之人，可愈。今承相顾，知公善针，疾愈有期矣。予针巨 、合谷等穴，更灸三里，徐徐调之而愈。时工匠刊书，多辱蟹米之助。</p>

<p>甲戌岁，观政田春野公乃翁，患脾胃之疾，养病天坛，至敝宅数里，春野公每请必亲至，竭力尽孝。予感其诚，不惮其远，出朝必趋视。告曰∶脾胃乃一身之根蒂，五行之成基，万物之父母，安可不由其至健至顺哉？苟不至健至顺，则沉 之咎必致矣。然公之疾，非一朝所致，但脾喜甘燥，而恶苦湿，药热则消于肌肉，药寒则减于饮食，医治久不获当，莫若早灸中脘、食仓穴。忻然从之，每穴各灸九壮，更针行九陽之数，疮发渐愈。春野公今任兵科给事中，乃翁、乃弟，俱登科而盛壮。</p>

<p>庚辰岁，道经扬州，御史桑南皋公夫人，七旬余，发热、头眩、目涩、手挛、食少，公子迎予。诊得人迎浮而关带弦，见症虽多，今宜清热为先，以天麻、僵蚕为君，升麻、知母为臣，蔓荆、甘草等为使佐，服至三帖，热退身凉，饮食渐进，余症亦减，次日复诊，六脉平匀。昆玉喜曰∶发热数月，医不见效，昨方制服一帖，热退食进，何耶？予曰∶医者意也，得其意，斯握医之要枢矣。昔司马尝称扁鹊随俗为变，及述其论齐桓侯疾，语多近道，皆以其意通之耳。昨脉浮弦，疑是过用养血补脾之剂，闭塞火邪，久则流溢于太陽膀胱经，起至陰，终睛明，故目涩头眩；支走三焦经，故手挛也。少南、少玄公与缜庵公姻联之好，予辱故人之托，精思脉理，意究病源，故制立前方，用以引经之剂，其热速退，热退，脾陰渐长，而荣血自生，余症亦因之除矣。二公曰∶然。</p>


<p class='red'>【出处】：</p>
<p>中医药文献博览-针灸推拿-针灸大成-卷九</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiudacheng/119864.html' class='pagedaohang'>【上一篇】<i>:卷十</i></a></span><span class="tomenu"><a href="https://aaoe.github.io/gudaiyishu/zhenjiudacheng/" title="针灸大成" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiudacheng/119862.html' class='pagedaohang'>【下一篇】<i>：卷八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>