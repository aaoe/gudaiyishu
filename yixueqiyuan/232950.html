<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医学启源_（十七）药类法象</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yixueqiyuan/">医学启源</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yixueqiyuan/'>医学启源</a> > </div>
<div class="kind">
  <h1 class="h11">（十七）药类法象</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yixueqiyuan/232951.html' class='pagedaohang'>【上一篇】<i>:（十八）法象余品</i></a></span><span class="tomenu"><a href="https://ChineseBooks.github.io/gudaiyishu/yixueqiyuan/" title="医学启源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yixueqiyuan/232949.html' class='pagedaohang'>【下一篇】<i>：（十六）咀药味</i></a></span>
</ul>
<div class="articleContent" id="articleContent"> <p class="h1-p">药有气味浓薄，升降浮沉补泻主治之法，各各不同，今详录之，及拣择制度修合之法，俱列于后。</p><h2>味之薄者</h2><p>味之薄者，陰中之陽，味薄则通，酸、苦、咸、平是也。</p><p>防风 气温味辛，疗风通用，泻肺实，散头目〔中〕滞气，除上焦风邪之仙药也，误服泻人上焦元气。《主治秘要》云∶味甘纯陽，太陽经本药也，身去上风，梢去下风。又云∶气味俱薄，浮而升，陽也。其用主治诸风及去湿也。去芦。</p><p>羌活 气微温，味甘苦，治肢节疼痛，手足太陽〔经〕风药也。加川芎治〔足〕太陽、少陰头痛，透关利节。《主治秘要》云∶性温味辛，气味俱薄，浮而升，陽也。其用有五∶手足太陽引经一也。风湿相兼二也。去肢节疼痛三也。除痈疽败血四也。风湿头痛五也。去黑皮并腐烂〔者〕，锉用。</p><p>升麻 气平，味微苦，足陽明胃、足太陰脾引经药。若补其脾胃，非此为引用不能补。若得葱白、香芷之类，亦能走手陽明、太陽，能解肌肉间热，此手足陽明〔经伤〕风之的药也。《主治秘要》云∶性温味辛，气味俱薄，浮而升，陽也。其用有四∶手足陽明引经一也。升陽于至陰之下二也。陽明〔经〕分头痛三也。去〔风邪在皮肤〕及至高之上四也。又云∶甘苦，陽中之陰，脾痹非升麻不能除。刮去黑皮腐烂〔者用〕，里白者佳。</p><p>柴胡 气味平，微苦，除虚劳烦热，解散肌热，去早辰潮热，此少陽、厥陰引经药也。妇人产前产后必用之药（也）。善除本经头痛，非〔他〕药〔所〕能止。治心下痞，胸膈中痛。《主治秘要》云∶味微苦，性平微寒，气味俱轻，陽也，升也，少陽经分药，〔能〕引胃气上升，以发散表热。又云∶苦为纯陽，去寒热往来，胆痹非柴胡梢不能除。去芦用。</p><p>葛根 气平味甘，除脾胃虚热而渴，又能解酒之毒，通〔行〕足陽明之经。</p><p>《主治秘要》云∶味甘性寒，〔气味俱薄，体轻上行，浮而微降，陽中陰也。其用有四∶止渴一也。解酒二也。发散表邪三也。发散小儿疮疹难出四也〕。益陽生津液，不可多用，恐损胃气。去皮用。</p><p>威灵仙 气温味〔苦甘〕，主诸风湿冷，宣通五脏，〔去〕腹内瘕滞，腰膝冷痛，及治伤损。《主治秘要》云∶味甘，纯陽，去太陽之风。铁脚者佳，去芦用。</p><p>细辛 气温，味大辛，治少陰〔经〕头痛如神，当〔少〕用之，独活为之使。</p><p>《主治秘要》云∶味辛性温，气浓于味，陽也，止诸陽头痛，诸风通用之。辛热，温〔少〕陰〔之〕经，散水寒，治内寒。又云∶味辛，纯陽，〔止〕头痛。去芦并叶。华山者佳。</p><p>独活 气微温，味甘苦平，足少陰肾引经药也，若与细辛同用，治少陰〔经〕头痛。一名独摇草，得风不摇，无风自动。《主治秘要》云∶味辛而苦，气温，性味薄而升，治风〔须〕用，及能燥湿。经云∶风能胜湿。又云∶苦头眩目运，非此不能除。去皮净用。</p><p>香白芷 气温，味大辛，治手陽明头痛，中〔风〕寒热，解利药也，以四味升麻汤中加之，通行手足陽明经。《主治秘要》云∶味辛性温，气味俱轻，陽也，陽明经引经之药，治头痛〔在额〕，及疗风通用，去肺经风。又云∶苦辛，陽明本药。</p><p>鼠粘子 气平味辛，主风毒肿，（消）利咽膈，吞一枚，可出〔痈〕疽〔疮〕头。《主治秘要》云∶辛温，润肺散气。捣细用之。</p><p>桔梗 气微温，味辛苦，治肺，利咽痛，利肺中气。《主治秘要》云∶味凉而苦，性微温，味浓气轻，陽中陰也，肺经之药也。利咽嗌胸膈，治气。以其色白，故属于肺，此用色之法也。乃散寒呕，若咽中痛，非此不能除。又云∶辛苦，陽中之陽，谓之舟楫，诸药中有此一味，不能下沉，治鼻塞。去芦，米泔浸一宿用。〕</p><p>本 气温，味大辛，此太陽经风药，治寒气郁结于本经，治头痛〔脑〕痛齿痛。《主治秘要》云∶味苦，性微〔温〕，气浓味薄〔而升〕，陽也，太陽头痛必用之药。又云∶辛苦纯陽，〔足太陽〕本经药也，顶巅痛，非此不能除。</p><p>川芎 气味辛温，补血，治血虚头痛之圣药也。妊妇胎〔动〕，〔加〕当归，二味各二钱，水二盏，煎至一盏，服之神效。《主治秘要》云∶性温，味辛苦，气浓味薄，浮而升，陽也。其用有四∶少陽引经一也。诸头痛二也。助清陽〔之气〕三也。</p><p>〔去〕湿气在头四也。又云∶味〔辛〕纯陽，少陽经本药。捣细用。</p><p>蔓荆子 气清，味辛温，治太陽头痛、头沉、昏闷，除〔目〕暗，散风邪之药也。胃虚人不可服，恐生痰〔疾〕。《主治秘要》云∶苦甘，陽中之〔陰〕，凉诸经之血热，〔止〕头痛，〔主目睛内痛〕。洗净用。</p><p>秦艽 气微寒，味苦，主寒热邪气，〔风湿痹〕，下水，利小便，疗骨蒸，治口噤，及肠风泻血。《主治秘要》云∶性平味咸，养血荣筋，中风手足不遂者用之。又云∶陰〔中〕微陽，去手（足）陽明〔经〕下牙痛、〔口〕疮毒，〔及除〕本经风湿。〔去芦〕净用。</p><p>天麻 气平味苦，治头风，〔主〕诸风湿痹，四肢拘急，小儿惊痫，〔除〕风气，利腰膝，强筋力。《主治秘要》云∶其苗谓之定风草。</p><p>麻黄 气温味苦，发太陽、太陰经汗。《主治秘要》云∶性温，味甘辛，气味俱薄，体轻清而浮升，〔陽〕也。其用有四∶去〔寒〕邪一也。肺经〔本药〕二也。发散风寒三也。去皮肤之寒湿及风四也。又云∶〔味〕苦，纯陽，去营中寒。</p><p>去根，不锉细，微捣碎，煮二、三沸，去上沫，不然，令人烦心。</p><p>荆芥 气温，味辛苦，辟邪毒，利血脉，宣通五脏不足〔气〕。《主治秘〔要〕》云∶能发汗，通关节，除劳〔渴〕，冷捣和醋封毒肿，去枝茎以手搓碎用。</p><p>薄荷 气温，味辛苦，能发汗，通关节，解劳乏，与薤相〔宜〕，新病〔瘥〕人不可多食，令人虚，汗〔出〕不止。《主治秘要》云∶性凉〔味〕辛，气味俱薄，浮而升，陽也。去高颠及皮肤风热。去枝茎，手搓碎用。</p><p>前胡 气微寒，味苦，主痰满胸胁中痞，心腹〔结〕气，治伤寒〔寒〕热，推陈致新，明目益精。锉用。</p><h2>气之浓者</h2><p>气之浓者，陽中之陽，气浓则发热，辛甘温热是也。</p><p>黑附子 气热，味大辛，其性走而不守，亦能除肾中寒甚，〔以〕白术为佐，谓之术附汤，除寒湿之〔圣〕药〔也〕。〔治湿〕药〔中宜〕少加之，通行诸经，引用药也。及治经闭。《主治秘要》云∶辛，纯陽，治脾中大寒。又云∶性大热，味辛甘，〔气浓味薄〕，轻重得宜，可升可降，陽也。其用有三∶去脏腑沉寒一也。补助陽气不足二也。温〔暖〕脾胃三也。然不可多用。慢火炮制用。</p><p>干姜 气热，味大辛，治沉寒痼冷，肾中无陽，脉气欲绝，黑附子为引，用水同煎二物，姜附汤是也。〔亦〕治中焦有寒。《主治秘要》云∶性热味辛，气味俱浓，半沉半浮，可升可降，陽中陰也。其用有四∶通心气助陽一也。去脏腑沉寒二也。发〔散〕诸经之寒气三也。〔治〕感寒腹疼四也。又云∶辛温纯陽，《内经》云∶寒婬所胜，以辛散之，此之谓也。水洗，慢火炙制，锉用。</p><p>干生姜 气味温辛，主伤寒头痛，鼻塞上气，止呕吐，治咳嗽，生与干同治。</p><p>〔与〕半夏等分，治心下急痛。锉用。</p><p>川乌头 气热，味大辛，疗风痹半身不遂，引经药也。《主治秘要》云∶性热味辛甘，气浓味薄，浮而升，陽也。其用有六∶除寒〔疾〕一也。去心下坚痞二也。温养脏腑三也。治〔诸〕风四也。破积〔聚〕滞气五也。〔治〕感寒腹痛六也。</p><p>先以慢火炮制去皮，碎用。</p><p>良姜 气热味辛，主〔胃中逆〕冷，霍乱腹痛，翻胃吐食，转筋〔泻〕利，下气消食。《主治秘要》云∶纯陽，健脾胃。碎用。</p><p>肉桂 气热，味大辛，补下焦〔火热〕不足，治沉寒痼冷之病，及表虚自汗，春夏二时为禁药也。《主治秘要》云∶（若）纯陽，渗泄止渴。又云∶甘辛，陽，大热，去营卫中之风寒。去皮，捣细用。</p><p>桂枝 气热，味辛甘，仲景治伤寒证，发汗用桂枝者，〔乃〕桂〔条〕，非身干也，取其轻薄而能发〔散〕。今又有一种〔柳桂〕，〔乃〕桂枝嫩小枝条也，尤宜入治上焦药用也。《主治秘要》云∶性温，味辛〔甘〕，气味俱薄，体轻而上行，浮而升，陽也。其用有四∶〔治〕伤风头痛一也。开腠理二也。解表三也。去皮肤〔风湿〕四也。</p><p>草豆蔻 气热，味大辛，治风寒客邪在于胃口之上，善〔去〕脾胃寒，治客寒令人心胃痛。《主治秘要》云∶〔纯〕陽，益脾胃去寒。面〔裹〕煨熟，去面皮，捣细用。</p><p>丁香 气味辛温，温脾胃，止霍乱，消 癖、气胀，及胃肠内冷痛，壮陽，暖腰膝，〔杀〕酒毒。《主治秘要》云∶纯陽，去胃寒。</p><p>浓朴 气温味辛，能除腹胀，若〔元气〕虚弱，虽腹胀，宜斟酌用之，寒腹胀是也。大热药中，兼用结者散之，乃神药也。误服，脱人元气，切禁之。紫色者佳。</p><p>《主治秘要》云∶性〔温〕，味苦辛，气浓味浓，体重浊而〔微〕降，陰中陽也。其用有三∶平胃〔气〕一也。去腹胀二也。孕妇忌之三也。又云∶陽中之陰，去腹胀，浓肠胃。去粗皮，姜汁制用。</p><p>益智仁 气热，味大辛，治脾胃中寒邪，和中益气，治人多唾，当于补中药内兼用之，不可多服。去皮捣用。</p><p>木香 气味辛苦，除肺中滞气，若疗中下焦气结滞，须用槟榔为使。《主治秘要》云∶性〔热〕味〔辛〕苦，气味俱浓，沉而降，陰也。其用，调气而已。又曰∶辛，纯陽，以和胃气。广州者佳。</p><p>白豆蔻 气热，味大辛，荡散〔肺〕中滞气，主积冷气，宽膈，止吐逆，久反胃，消谷，下气，进饮食。《主治秘要》云∶性大温，味辛，气味俱薄，轻清而升，陽也。其用有五∶肺金本药一也。散胸中滞气二也。〔治〕感寒腹痛三也。温暖脾胃四也。赤眼暴发，白睛红者五也。又云∶辛，纯陽，去太陽〔经〕目内〔大 红筋〕。去皮〔捣〕用。</p><p>川椒 气温味辛，主邪气，温中，除寒痹，坚齿发，明目，利五脏。凡用须炒去汗，又去含口者。《主治秘要》云∶辛，陽，明目之剂。手搓细用。</p><p>吴茱萸 气热味辛，治寒在咽喉，〔隘〕塞胸中。经云∶咽膈不通，食不〔可〕下，食则呕，令人口开目瞪，寒邪所结，气不得上下，此病不已，令人〔寒〕中腹满，膨胀下利，寒气诸药，不可代也。《主治秘要》云∶性热味辛，气味俱浓，半沉半浮，陰中之陽也，气浮而味降。其用有四∶去胸中寒一也。止心痛二也。〔治〕感寒腹痛三也。消宿酒，为白豆蔻之佐四也。又云∶辛，陽中之陰，温中下气。洗去苦味，晒干用。</p><p>茴香 气平味〔辛〕，破一切臭气，调中、止呕、下食。须炒黄色，捣细用。</p><p>玄胡索 气温味辛，〔破血治气，妇人月事不调，小腹痛甚，温暖腰膝，破散 瘕，捣细用。〕〔缩砂仁 气温味辛，治脾胃气结滞不散，主虚劳冷泻，心腹痛，下气消食，捣细用。〕</p><p>红蓝花 气温味辛，主〔产〕后口噤血晕，腹内恶血不尽，绞痛，破〔留〕血神验，（酒浸，佐当归生新血。）</p><p>神曲〔气暖味甘〕，消食，治脾胃食不化，须用于脾〔胃〕药中少加之。《主治秘要》云∶辛，陽，益胃气。炒黄色用。</p><h2>气之平者</h2><p>戊〔土〕其本气平，其兼气〔温〕凉寒热，在人以胃应之；己土其本味〔淡〕，其兼味辛甘咸苦，在人以脾应之。</p><p>黄 气温，味甘平，治虚劳自〔汗〕，补肺气，实皮毛，泻肺中火，脉弦、自汗。善治脾胃虚弱，疮疡血脉不行，内托陰证，疮疡必用之药也。《主治秘要》云∶气温味甘，气薄味浓，可升可降，陰中陽也。其用有五∶补诸虚不足一也。益元气二也。去肌热三也。疮疡排脓止痛四也。壮脾胃五也。又云∶甘，纯陽，益胃气，去诸经之痛。去芦并皱，锉用。</p><p>人参 气温味甘，治脾〔肺〕陽气不足，及肺气〔喘〕促，〔短〕气少气，补中缓中，泻肺脾胃中火邪，善治短气，非升麻为引用，不能补上升之气，升麻一分，人参三分，可为相得也。若补下焦元气，泻肾中之火邪，茯苓为之使。甘草梢子生用为君，善去茎中痛。或加苦〔楝〕，酒煮玄胡索为主，尤妙。《主治秘要》云∶性温味〔甘〕，气〔味〕俱薄，浮而升，陽也。其用有三∶补元气一也。止渴二也。生津液三也。肺实忌之。又云∶甘苦，陽中之陽也，补胃嗽喘勿用，短气用之。去芦。</p><p>甘草
 气味甘，生大凉，火炙之则温，能补三焦元气，调和诸药相协，共为力而不争，性缓，善解诸急，故有“国老”之称。《主治秘要》云∶性寒味甘，气薄味浓，可升可降，陰中陽也。其用有五∶和中一也。补陽气二也。调诸药三也。能解其太过四也。去寒邪五也。腹胀则忌之。又云∶甘苦，陽中陰也，纯陽、养血、补胃，梢子；去肾茎之痛，胸中积热，非梢子不能除，去皮，碎用。</p><p>当归 气温味甘，能和血补血，尾破血，身和血。《主治秘要》云∶性温味辛，气浓味薄，可升可降，陽也。其用有三∶心经药一也。和血二也。治诸病夜甚三也。又云∶甘辛，陽中微陰，身和血，梢破血，治上治外，酒浸洗糖黄色，嚼之，大辛，可能溃坚，与菖蒲、海藻相反。又云∶用温水洗去土，酒制过，或焙或晒干，血病须去芦头用。〕〔熟地黄 气寒味苦，酒晒熏如乌金，假酒力则微温，补血虚不足，虚损血衰之人须用，善黑须发，忌萝卜。《主治秘要》云∶性温味苦甘，气薄味浓，沉而降，陰也。其用有五∶益肾水真陰一也。和产后气血二也。去脐腹急痛三也。养陰退陽四也。壮水之源五也。又云∶苦，陰中之陽，治外治上、酒浸，锉细用。</p><p>半夏 气微寒，味辛平，治寒痰，及形寒饮冷伤肺而咳，大和胃气，除胃寒，进饮食，治太〔陰〕痰厥头痛，非此不能除。《主治秘要》云∶性温，味辛苦，气〔味俱〕薄，沉而降，〔陰中〕陽也。其用有四∶燥〔脾〕胃湿一也。化痰二也。益脾胃之气三也。消肿散结四也。渴则忌之。又云∶平，陰中之陽，除胸中痰涎。汤洗七次，干用。</p><p>白术 气温味甘，能除湿益燥，和中益气，利腰脐间血，除胃中热。〔《主治秘要》云∶性温味微苦，气味俱薄，浮而升陽也。〕其用有九∶温中一也。去脾胃中〔湿〕二也。除〔脾〕胃热三也。强脾胃，进饮食四也。和〔脾〕胃，生津液五也。</p><p>主肌热六也。〔治〕四肢困倦，目不欲开，怠惰嗜卧，不思饮食七也。止渴八也。安胎九也。</p><p>苍术 气温味〔甘〕，主治与白术同。若〔除〕上湿、发汗，功最大。若补中焦、除湿，力少。《主治秘要》云∶其用与白术同，但比之白术，气重而〔体〕沉。〔治〕胫足湿肿，加白术。泔浸，刮去皮用。</p><p>橘皮 气温味苦，能益气。加青皮减半，去滞气，推陈致新。若补脾胃，不去白；若理胸中〔滞〕气，去白。《主治秘要》云∶性寒味辛，气薄味浓，浮而升，陽也。其用有三∶去胸中寒邪一也。破滞气二也。益脾胃三也。〔少用同白术则益脾胃〕；其多及独用则损人。又云∶苦辛，益气利肺，有甘草则补肺，无则泻肺。</p><p>青皮 气温味辛，主气滞，消食破积。《主治秘〔要〕》云∶性寒味苦，气味俱浓，沉而降，陰也。其用有五∶〔足〕厥陰、少陽之分，有病〔则〕用之一也。破坚癖二也。散滞气三也。去下焦诸〔湿〕四也。〔治〕左胁有积气五也。</p><p>藿香 气微温，味甘辛，疗风水，去恶气，治脾胃吐逆，霍乱心病。《主治秘〔要〕》云∶性温味苦，气浓味薄，浮而升，陽也。其用，助胃气。又云∶甘苦，纯陽，补胃气，进〔饮〕食。去枝茎用叶，以手搓用。</p><p>槟榔 气温〔味〕辛，治后重如神，性如铁石之沉重，能坠诸药至于下。《主治秘要》云∶性温，气味苦，气薄味浓，沉而降，陰中陽也。其用，破滞〔气下〕行。</p><p>又云∶辛，纯陽，破滞气，泄胸中至高之气。</p><p>广术 气温，味苦〔辛〕，主心膈痛，饮食不消，破〔 癖〕气最良。火炮开用。</p><p>京三棱 气平味苦，主心膈痛，饮食不消，破气，〔治〕老癖 瘕结块，妇人血脉不调，心腹刺痛。《主治秘〔要〕》云∶〔味〕苦，陰中之陽，破〔积〕气，损真气，虚人不用。火炮制〔使〕。</p><p>阿胶 气微温，味甘平，主心腹疼痛，〔血〕崩，补虚安胎，坚筋骨，和血脉，益气止痢。《主治秘〔要〕》云∶性平味淡，气味俱薄，浮而升，〔陽也〕，〔能〕补肺〔气〕不足。慢火炮〔脆〕搓细用。</p><p>诃子 气温味苦，主腹胀满，不下饮食，消痰下气，通利津液，破胸膈结气，治久痢赤白、肠风，去核，捣细用。</p><p>桃仁 气温，味甘苦，治大便血结、血秘、血燥，通润大便，七宣丸中用之，专疗血结，破血。汤浸去皮尖，研如泥用。</p><p>杏仁 气温，味甘苦，除肺中燥，治风燥在于胸膈。《主治秘〔要〕》云∶性〔温〕味苦而甘，气薄味浓，浊而沉降，陰也。其用有三∶润肺气一也。消〔宿〕食二也。升滞气三也。麸炒，去皮尖用。</p><p>大麦 气温味咸，补脾胃虚，宽肠胃。捣细，炒黄色，取面用之。</p><p>紫草 气温味苦，主心腹邪气、五疳，利九窍，补中益气，通水道，疗〔腹〕肿胀满。去土用茸，锉细用。</p><p>苏木 气平，味甘咸，主破血，产后血〔胀闷〕欲死者。排脓止痛，消痈肿瘀血，妇人月经不调，及血晕口噤。《主治秘〔要〕》云∶性凉，味微辛，发散表里风气。又云∶甘咸，陽中之陰，破死血。锉细用。</p><h2>气之薄者</h2><p>气之薄者，陽中之陰，气薄则发泄，辛、甘、淡、平、寒、凉是也。</p><p>茯苓
 气平味甘，止〔消〕渴，利小便，除湿益燥，利腰脐间血，和中益气为主。治小便不通，溺黄或赤而不利，如小便利，或数服之，则损人目；如汗多人服之，损元气，夭人寿。医〔言〕赤泻白补，上古无此说。《主治秘〔要〕》云∶性温味淡，气味俱薄，浮而升，陽也。其用有五∶止泻一也。利小便二也。开腠理三也。除虚热四也。生津液五也。刮皮，捣细〔用〕。</p><p>泽泻 气平味甘，除湿之〔圣〕药也。治小便淋沥，去陰间汗，无此疾服之，令人目〔盲〕。《主治秘〔要〕》云∶味咸性寒，气味俱浓，沉而降，陰也。其用有四∶入肾经一也。去旧水，养新水二也。利小便三也。消肿疮四也。又云∶咸，陰中微陽，渗泄止渴。捣细用。</p><p>猪苓 气平味甘，大〔燥〕除湿，〔比诸〕淡渗药，大燥亡津液，无湿证勿服。《主治秘要》云∶性平〔味淡〕，气味俱薄，升而微降，〔陽也〕。其用与茯苓同。又云∶甘苦，纯陽，去心〔中〕懊 。去黑皮，里白者佳。</p><p>滑石 气〔寒〕味甘，治前陰窍涩不利，性沉重，能泄气，上令下行，故曰滑〔则〕利窍，不比与淡渗〔诸药〕同。白者佳，捣细用；色红者服之令人淋。</p><p>瞿麦 气寒，味苦〔辛〕，主〔关格〕诸癃结，小便不通，治痈肿排脓，明目去〔翳〕，破胎堕胎，下〔闭〕血，〔逐〕膀胱邪热。《主治秘〔要〕》云∶陽中之陰，利小便为君。去枝用穗。</p><p>车前子 气寒味甘，〔陰癃气闭，利水道，通小便，除湿痹，肝中风热冲目赤痛，捣细用。〕</p><p>木通 气平味甘，主小便不通，导小肠中热，刮去粗皮用。</p><p>灯草、通草 气平味甘，通陰窍涩〔不利〕，利小〔便〕，除水肿、〔癃闭〕、五淋。《主治秘〔要〕》云∶辛甘，陽〔也〕，泻肺，利小便。锉细用。</p><p>五味子 气温味酸，大益五脏气。〔孙真人曰〕∶五月常服五味子，以补五脏之气。遇夏月季〔夏〕之间，令人困乏〔无〕力，无气以动，〔与〕黄 、人参、麦门冬，少加黄柏，锉〔煎〕汤服之，使人精神、元气两足，筋力涌出。生用。</p><p>白芍药 气微寒，味酸，补中焦之药，炙甘草为辅，治腹中痛；如夏月腹痛，少加黄芩；若恶寒腹痛，加肉桂一分，白芍药二分，炙甘草一分半，此仲景神品药也。如冬月大寒腹痛，加桂一〔钱〕半，水二盏，煎至一盏〔服〕。《主治秘〔要〕》</p><p>云∶性寒味酸，气浓味薄，升而微降，陽中陰也。其用有六∶安脾经一也。治腹痛二也。收胃气三也。止泻利四也。和血〔脉〕五也。固腠理六也。又云∶酸苦，陰中之陽，白补赤散，泻肝补脾胃，酒浸引经，止中部腹痛。去皮用。</p><p>桑白皮 气寒，味苦酸，主伤中五痨羸瘦，补虚益气，〔泻〕肺气，止吐血、热渴，消水肿，利水道。去皮用。</p><p>天门冬 气寒，味微苦，保肺气，治血热侵肺，上喘气促，加人参、黄 ，用之为主，〔神效〕。《主治秘〔要〕》云∶甘苦，陽中之陰。汤浸，晒干，去心用。</p><p>麦门冬 气寒，味微苦甘，治肺中〔伏〕火，〔脉〕气欲绝。加五味子、人参〔二〕味，为生脉散，补肺中元气不足，须用之。《主治秘〔要〕》云∶甘，陽中微陰，引经酒浸，治经枯、乳汁不下。汤洗，去心用。</p><p>犀角 气寒，味苦酸，主伤寒、瘟疫头痛，安心神，止烦渴霍乱，明目镇惊，治中风失音，小儿麸豆，风热惊痫。〔镑〕∶末用。</p><p>乌梅 气寒味酸，主下气，除热烦满，安心调〔中〕，治痢止渴。以盐豉为白梅，亦入除痰药。去核用。</p><p>牡丹皮 气寒味苦，治肠胃积血，及衄血、吐血必用之药，是犀角地黄汤中一味也。《主治秘〔要〕》云∶辛苦，陰中之陽，凉骨热。锉用。</p><p>地骨皮 气寒味苦，解骨蒸肌热，主消渴、风湿痹，坚筋骨。《主治秘〔要〕》云∶陰，凉血。去骨用皮，碎用。</p><p>枳壳 气寒味苦，治胸〔中痞塞〕，泄肺气。《主治秘〔要〕》云∶性寒味苦，气浓味薄，浮而升，微降，陰中陽也。其用有四∶破心下坚痞一也。利胸中气二也。化痰三也。消食四也。然不可多用。又云∶苦酸，陰中微陽，破气。麸炒，去〔瓤〕用。</p><p>琥珀 气平味甘，定五脏，定魂魄，消瘀血，通五淋。《主治秘〔要〕》云∶甘，陽，利小便，清肺。</p><p>连翘 气平味苦，主寒热瘰 ，诸恶疮肿，除心中客热，去胃虫，通五淋。《主治秘〔要〕》云∶性凉味苦，气味俱薄，轻清〔而浮〕升，陽也。其用有三∶泻心经客热一也。〔去〕上焦诸热二也。疮疡须用三也。手搓用之。</p><p>枳实 气寒味苦，除寒热，去结实，消痰癖，治心下痞，逆气，胁下痛。《主治秘〔要〕》云∶气味升降，与枳壳同，其用有四∶主心〔下〕痞一也。化心胸痰二也。消〔宿〕食，散败血三也。破〔坚积〕四也。又云∶纯陽，去胃〔中〕湿。去〔瓤〕，麸炒用。</p><h2>味之浓者</h2><p>味之浓者，陰中之陰，味浓则泄，酸、苦、〔咸〕、寒是也。</p><p>大黄
 味苦气寒，其性走而不守，泻〔诸实〕热不通，下大〔便〕，荡涤肠胃中热，专治〔不大便〕。《主治秘〔要〕》云∶性寒味苦，气味俱浓，沉而降，陰也。其用有四∶去实热一也。除下焦湿二也。推陈致新三也。消宿食四也。用之须酒浸煨熟，寒因热用也。又云∶苦，纯陰，热婬所胜，以苦泻之。酒浸入太陽，酒洗入陽明，余经不用。去皮锉用。</p><p>黄柏 气寒味苦，治肾水膀胱不足，诸痿厥，腰〔脚〕无力，于黄 汤中〔少〕加用〔之〕，使两足膝中气力涌出，痿软实时去矣。蜜炒此一味，为细末，治口疮如神，瘫痪必用之药也。《主治秘〔要〕》云∶性寒味苦，气味俱浓，沉而降，陰也。</p><p>其用有六∶泻膀胱龙火一也。利〔小便热结〕二也。〔除〕下焦湿肿三也。治痢先见血四也。〔去〕脐〔下〕痛五也。补肾〔气〕不足，壮骨髓六也。二制〔则〕治上焦，单制〔则〕治中焦，不制〔则〕治下焦也。又云∶苦浓微辛，陰中之陽，泻膀胱，〔利下窍〕。去皮用。</p><p>黄芩
 气寒，味微苦，治肺中湿热，疗上热目中肿赤，瘀血壅盛，必用之药，泄肺中火邪，上逆于膈上，补膀胱之寒水不足，乃滋其化源也。《主治秘〔要〕》云∶性凉，味苦甘，气浓味薄，浮而〔降〕，陽中陰也。其用有九∶泻肺经热一也。夏月须用二也。去诸热三也。上焦及皮肤风热风湿四也。妇人产后，养陰退陽五也。利胸中气六也。消膈〔上痰〕七也。除上焦及脾诸湿八也。安胎九也。单制、二制、不制，分上中下也。又云∶苦，陰中微陽，酒炒上行，主上部积血，非此不能除。肺〔苦〕气上逆，急食苦以泄之，正谓此也。去皮锉用。</p><p>黄连 气寒味苦，泻心火，除脾胃中湿热，治烦〔躁〕恶心，郁热在中〔焦〕，兀兀欲吐，〔心下〕痞满，〔必用药也〕仲景〔治〕九种心下痞，〔五等〕泻心汤皆用之。《主治秘〔要〕》云∶性寒味苦，气味〔俱〕浓，可升可降，陰中陽也。</p><p>其用有五∶泻心热一也。去上焦火二也。诸疮必用三也。去风湿四也。赤眼暴发五也。去须用。</p><p>石膏 气寒，味辛甘，治〔足〕陽明经中热、发热、恶〔热〕、躁热、〔日〕晡潮热，自汗，小便浊赤，大渴引饮，身体肌肉壮热，苦头痛之药，白虎汤是也。善治本经头痛，若无此有余〔之〕证，医者不识而〔误用〕之，〔则〕不可胜救也。《主治秘〔要〕》云∶性寒味淡，气味俱薄，体重而沉降，陰也，乃陽明经大寒药，能〔伤〕胃〔气〕，令人不食，非腹有极热者，不宜轻用。又云∶辛甘，陰中陽也，止陽明头痛，胃〔弱者〕不可服，〔治〕下牙痛，用香芷为引。捣细用。</p><p>草龙胆 气寒，味大苦，治〔两〕目赤肿睛胀，瘀肉高起，痛不可忍，以柴胡为主，〔龙胆〕为使，治眼中疾必用药也。《主治秘〔要〕》云∶性寒味苦辛，气味俱浓，沉而降，陰也。其用有四∶除下部风湿一也。〔除〕湿热二也。脐下以至足肿痛三也。寒湿香港脚四也。其用与防己同。又云∶〔苦〕，纯陽，酒浸上行。去芦用。</p><p>生地黄 气寒味苦，凉血补血，〔补〕肾水真陰不足，此药大寒，宜斟酌用之，恐损人胃气。《主治秘〔要〕》云∶性寒味苦，气薄味浓，沉而降，陰也。其用有三∶凉血一也。〔除〕皮肤燥二也。去诸湿（热）三也。又云∶陰中微陽，酒浸上行。</p><p>知母 气寒，味大辛，治〔足〕陽明火热，大补益肾〔水〕、膀胱之寒。《主治秘〔要〕》云∶性寒味苦，气味俱浓，沉而降，陰也。其用有三∶泻肾经火一也。作利小便之佐使二也。〔治〕痢疾〔脐〕下痛三也。又云∶苦，陰中微陽，肾〔经〕本药，〔欲〕上头引经，皆酒炒。刮去毛，里白者佳。</p><p>汉防己 气寒，味大苦，疗胸中以下至足湿热肿盛，香港脚，〔补〕膀胱，去留热，通〔行〕十二经。《主治秘〔要〕》云∶辛苦，陰〔也〕泄湿气。去皮净用。</p><p>茵陈蒿 气寒，味苦平，治烦热，主风湿风热，邪气热结，黄胆，通身发黄，小〔便〕不利。《主治秘〔要〕》云∶苦甘，陰中微陽，治伤寒发黄。去枝茎，用叶，手搓。</p><p>朴硝 气寒，味苦辛，除寒热邪气，六腑积聚，结固血癖，胃中饮食热结，〔去血闭〕，停痰痞满，消毒。《主治秘〔要〕》云∶芒硝性寒味咸，气薄味浓，沉而降，陰也。其用有三∶〔治〕热婬于内一也。去肠内宿垢二也。破坚积热块三也。妇人有孕忌之。又云∶咸寒，纯陰，热婬于内，治以咸寒，正谓此也。</p><p>栝蒌根 气寒味苦，主消渴，身热烦满大热，补虚安中，通月水，消肿毒、瘀血及热疖毒。《主治秘〔要〕》云∶性寒味苦，陰〔也〕，能消烦渴。又云∶苦，纯陰，一心中枯渴，非此药不能除。</p><p>牡蛎 气寒，味咸平，主伤寒、〔寒〕热、温疟，女子赤白带，止汗，〔止〕心痛，气结大小肠，治心胁痞。《主治秘〔要〕》云∶咸，软痞积。烧白捣用。</p><p>玄参 气寒味苦，治心〔中〕懊 ，烦而不能眠，心神颠倒欲绝，血滞，小便不利。</p><p>苦〔参〕气寒味苦，足少陰肾经之君药也，治本经须用。《主治秘〔要〕》云∶苦，陰，气沉逐湿。</p><p>川楝子 气寒，味苦平，主伤寒大热烦〔躁〕，杀三虫疥疡，通利大小便之疾。</p><p>《主治秘〔要〕》云∶入心，止下部腹痛。</p><p>香豉 气寒味苦，主伤寒头痛、烦躁、满闷，生用之。《主治秘〔要〕》云∶苦，陰，去心〔中〕懊 。</p><p>地榆 气微寒，味甘酸，主妇人乳产，七伤带下，经血不止，血崩之病，除恶血，止痛疼，疗肠风泄血，小儿疳痢。性沉寒，入下焦，治热血痢。《主治秘〔要〕》云∶性微寒，味微〔苦〕，气味俱薄，其体沉而降，陰中陽也，专治下焦血。又云∶甘苦，陽中微陰，治下部血。去芦用。</p><p>栀子 性寒味苦，气薄味浓，轻清上行，气浮而味降，陽中陰也。其用有四∶〔去〕心经客热一也。除烦〔躁〕二也。去上焦虚热三也。治风〔热〕四也。又云∶苦，纯陽，止渴。</p><h2>〔续添〕</h2><p>巴豆 性〔热〕味苦，气薄味浓，体重而沉降，陰也。其用有三∶导气消积一也。去脏腑停寒二也。消化寒凉及生冷硬物所伤三也。〔又云〕∶辛，〔陽〕，去胃中寒〔积〕。</p><p>白〔僵〕蚕 〔性微温〕，味微辛，气味俱薄，体轻而浮升，陽也，去皮肤间诸风。</p><p>生姜 性温，味辛甘，气味俱浓，清浮而生升，陽也。其用有四∶制浓朴、半夏毒一也。〔发〕散风邪二也。温中去湿三也。作益胃脾〔药〕之佐四也。</p><p>杜仲 性温，味辛甘，气味俱薄，沉而降，陰也。其用壮筋骨，及足弱无力行。</p><p>以上诸药，此大略言之，以为制方之阶也，其用有未尽者。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yixueqiyuan/232951.html' class='pagedaohang'>【上一篇】<i>:（十八）法象余品</i></a></span><span class="tomenu"><a href="https://ChineseBooks.github.io/gudaiyishu/yixueqiyuan/" title="医学启源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yixueqiyuan/232949.html' class='pagedaohang'>【下一篇】<i>：（十六）咀药味</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>