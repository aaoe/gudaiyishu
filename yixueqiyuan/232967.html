<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医学启源_十一、六气方治</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yixueqiyuan/">医学启源</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yixueqiyuan/'>医学启源</a> > </div>
<div class="kind">
  <h1 class="h11">十一、六气方治</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yixueqiyuan/232968.html' class='pagedaohang'>【上一篇】<i>:（一）气味浓薄寒热阴阳升降之图</i></a></span><span class="tomenu"><a href="https://ChineseBooks.github.io/gudaiyishu/yixueqiyuan/" title="医学启源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yixueqiyuan/232966.html' class='pagedaohang'>【下一篇】<i>：十、《内经》主治备要</i></a></span>
</ul>
<div class="articleContent" id="articleContent"> <h2>（一）风</h2><p>〔防风通圣散〕∶</p><p>治一切风热郁结，气血蕴滞，筋脉拘挛，手足麻痹，肢体焦痿，头痛昏眩，腰脊强痛，耳鸣鼻塞，口苦舌干，咽嗌不利，胸膈痞〔闷〕，〔咳呕〕喘满，涕唾稠粘，肠胃燥〔热结〕，便溺淋闭。或肠胃蕴热郁结，水液不能浸润于周身，而为小便多出者；或湿热内甚，而〔时〕有〔汗泄〕者；或表之正气与邪〔热〕并甚于里，陽极似陰，而寒战烦渴者；或热甚变为疟疾，久不已者；或风热走注，疼痛麻痹者；或肾水陰虚，心火陽热暴甚〔而〕中风；或暴喑不语，及暗风痫〔者〕；或破伤中风，时发潮热搐〔搦〕，并小儿热甚惊风，或〔斑〕疹〔反〕出不快者；或热极黑陷，将欲死者；或风热疮疥久不愈者；并〔解〕耽酒热〔毒〕，及调理伤寒，发汗不解，头项肢体疼痛，并宜服之。</p><p>防风（二钱半） 川芎（五钱） 石膏（一钱） 滑石（二钱） 当归（一两） 赤芍（五钱）甘草（二钱半炙） 大黄（五钱） 荆芥穗（二钱半） 薄荷〔叶〕（二两） 麻黄（五钱去根苗节）白术（五钱） 山栀〔子〕（二钱） 连翘（五钱） 黄芩（五钱） 桔梗（五钱） 牛蒡（酒浸五钱）人参（五钱） 半夏（姜制，五钱）</p><p>以上共五钱，上为粗末，每服四钱，水一盏，生姜三片，煎至六分，去滓，温服。不计时候，日三服。病甚者五、七钱至一两；极甚者，可下之，多服，〔二两〕、三两，得利后，却当服三、五钱，以意加减。病愈，更宜常服，则无所损，不能再作。</p><p>灵砂丹∶</p><p>治风热郁结，血气蕴滞，头目昏眩，鼻塞清涕，口苦舌干，咽嗌不利，胸膈痞闷，咳嗽痰实，肠胃燥涩，小便赤；或肾水陰虚，心火炽甚，及偏正头风痛，发落齿痛，遍身麻木，疥癣疮疡，一切风热，并皆治之。</p><p>独活 羌活 细辛 石膏 防风 连翘 薄荷（各三两）川芎 山栀 荆芥 芍药 当归 黄芩 大黄（生） 桔梗（以上各一两） 全蝎（微炒半两） 滑石（四两） 菊花 人参 白术（各半两）寒水石（一两生用） 砂仁（一钱） 甘草（三两生） 朱砂（一两为衣）</p><p>上为细末，炼蜜为丸，每两作十丸，朱砂为衣。每〔服〕茶清嚼一丸，食后服。</p><p>神仙换骨丹∶</p><p>治气血凝滞，荣卫郁结，风热湿气相搏筋骨之间，内舍偏虚，发为不遂之病，气感八风，血凝五痹，筋挛骨痛，瘫痪偏枯，一切风证，并宜治之。服之神妙，难以言宣。</p><p>槐角（炒黄熟） 桑白皮（去皮） 川芎 苍术（泔浸去皮） 白芷 蔓荆子（去萼）人参 威灵仙 何首乌 防风（各二两） 苦参 五味子 香附（各一两）麝（半两别研） 麻黄（十斤） 朱砂（水飞一两）</p><p>上将麻黄去根、苗、节，用河水三石三斗三升，小斗七升是也，熬至六升，滤去麻黄，澄清再熬至二升半，入其余药末，每一两三钱作十丸，朱砂为衣。每一丸，酒一盏，浸至晚，溶化，临卧服。</p><p>不换金丹∶</p><p>退风散热。治风有二法，〔行〕经和血及开〔发〕腠理。经脉凝滞，非行经则血不顺，是治于内也。皮肤郁结，非开发则荣卫不和，是调理于外也。此亦发散之药也。</p><p>荆芥穗 白僵蚕（炒） 天麻 甘草（各一两） 羌活（去芦） 川芎 白附子（生） 川乌头（生） 蝎梢（去毒炒） 藿香叶（各半两） 薄荷（三两） 防风（一两）</p><p>上为细末，炼蜜丸弹子大，每服细〔嚼〕茶清下。如口 向左，即右〔腮〕上涂之，即止。</p><p>花蛇续命汤∶</p><p>治卒中风，牙关紧急，精神昏愦，口眼 斜，不知人事，痰涎不利，喉中作声。</p><p>白花蛇（酒浸，去皮骨，焙干） 全蝎（炒） 独活（去土） 天麻 附子 人参 防风 肉桂 白术 本 白附子（炮） 赤箭 川芎 细辛（去叶） 甘草（炙） 白僵蚕（去丝灰炒） 半夏（汤浸切） 白茯苓（去皮） 麻黄（去节，水煮三沸去沫，细切，以上各一两）</p><p>上为粗末，每服五钱，水一〔盏〕，生姜五片，煎至七分，去滓，稍热服，不拘时。</p><p>加减冲和汤∶</p><p>治中府之病，宣外陽，补脾胃，泻风木，实表里，养荣卫。</p><p>柴胡（五分） 升麻（三分） 黄 （五分） 半夏（二分） 黄芩 陈皮 人参 芍药甘草（各二分半） 当归 黄柏（酒浸，各三分）</p><p>上锉如麻豆大，作一服，水二〔盏〕，煎至一〔盏〕，去滓，稍热〔服〕。</p><p>如有自汗多者，加黄〔 〕半〔钱〕；嗽者加五〔味〕子二十〔粒〕。</p><p>防风天麻〔散〕∶</p><p>治风痹走注，肢节疼痛，中风偏枯，或暴喑不语，内外风热壅滞，解昏眩。</p><p>防风 川芎 天麻 羌活 白芷 当归 草乌头 白附子 荆芥穗 甘草（炙，各半两） 滑石（二两）</p><p>上为末，热酒化蜜少许，调半钱，加至一钱，觉药力营运微麻为度。或炼蜜〔丸〕如弹子大，每服一丸，热酒化下。或半丸，细嚼，白汤下亦得。散郁结，宣气血。如甚者，服防风通圣散。</p><p>祛风丸∶</p><p>治风偏，手足〔颤〕掉，语言謇涩，筋骨痛。</p><p>乌头（炮） 天南星 草乌头（炮） 半夏 绿豆粉（各一两） 甘草 川芎 白僵蚕 藿香 零零香 地龙 蝎梢（各三两） 川姜（半两炮）</p><p>上末一两，用绿豆粉一两，白面二两，滴水丸梧桐子大。每三、五丸，细嚼，茶清下，或五、七丸亦得，食后服，初服三丸，渐加多。</p><p>大通圣白花蛇散∶</p><p>中府之药也。（大）治诸风，无问新久，手足 曳，腰脚缓弱，行步不正，精神昏昧，口眼 斜，语言謇涩，痰涎壅盛，筋脉挛急，肌肉顽痹，皮肤燥痒，骨节疼，目眩，下注腰脚，疼痛腿重，肿疡生疮；或痛无常〔处〕，游〔走〕不定，及风气上攻，面浮〔肿〕耳鸣，并宜服之。</p><p>天麻（去苗） 赤箭 防风（去苗） 本 木香 海桐皮 肉桂 杜仲（炒） 干山药 当归 威灵仙 白附子（炮） 菊花 蔓荆子 羌活（去芦） 虎骨（酥炙） 白芷 干蝎 白花蛇（酒浸去皮，骨肉用） 荜甘草（炙） 牛膝（去苗） 郁李仁（去皮研） 浓朴（姜制，各一两）</p><p>上为末，每服一钱至二钱，温酒调下，荆芥汤调下亦得，空心服之。常服祛风逐气，通行荣卫，久病风人，尤宜常服。轻〔者〕中风，不过二十服，平安如故。</p><p>活命金丹∶</p><p>治风中脏不语，半身不遂，肢节顽痹，痰涎上潮，咽嗌不利，饮食不下，牙关紧禁，及解一切药毒，发热腹胀，大小便不利，胸膈痞满，上实下虚，气闭面赤，汗后余热不退，劳病诸〔证〕，无问老幼妇人，俱得服之。</p><p>川芎 甘草 板蓝根 葛根（各一两） 龙脑（二钱研） 麝香（二钱研） 牛黄（研五分） 生犀 桂（各三钱） 珠子粉（半两） 川大黄（二两半） 甜硝（一两） 辰砂（四钱，一半为衣） 青黛（三钱） 薄荷（五钱）</p><p>上为细末，炼蜜同水浸蒸饼，糊为剂，每一两作十丸，别入朱砂为衣，就湿，以真金箔四十叶为衣。〔葛〕月修合，瓷器内收贮，多年不坏。如风毒，茶清送下；解毒药，新冷水化下；余热劳病，及小儿惊热，薄荷汤化下。以上煎，量大小加减用之。</p><p>至宝丹∶</p><p>治卒中风急不语，中恶气〔绝〕，中诸物毒，暗风，〔中〕热疫毒，陰陽〔二〕毒，〔山〕岚瘴〔气〕毒，中暑毒，产后血晕，口鼻血出，恶血上攻心，烦躁，心肺积热，〔霍〕乱吐利，风注筋惕，大肠风〔秘〕，神魂恍惚，头目〔昏〕眩，眠卧不安，唇口干焦，伤寒狂语，小儿急惊，风热卒中，客忤，不得眠〔睡〕，惊风搐搦，以上无不治者。</p><p>辰砂（五两水飞） 生犀（五两） 麝香（二两半） 玳瑁（五两） 牛黄（二两） 龙脑（五两水飞） 人参（五两） 银箔（一百二十片，一半为衣，余入药） 琥珀（五两）安息香（五两，用酒半升熬膏） 金箔（二百二十片，一半为衣，余入药）雄黄（一两半） 南星（三两，水煮软，切片。一法∶酒二升半，浸蒸七次，焙干用。）</p><p>上为细末，（半）用安息香膏，次炼蜜，一处搜和为丸，梧桐子大，每服三丸至五丸，煎人参汤下之。小儿〔一丸〕至二丸，汤下之同上。</p><p>牛黄通膈汤∶</p><p>治初病风证，觉一二日实，则急下之。</p><p>牛黄（二钱别研） 大黄（一两） 甘草（一两炙） 朴硝（三钱别研）</p><p>上件为末，每服一两，水二钟，除牛黄、朴硝外，煎至一盏，去滓，入牛黄、朴硝一半调服，以利三、二行为度。未利，再量虚实加减服之。</p><h2>（二）暑热</h2><p>白虎汤∶</p><p>伤寒大汗出后，表证已解，心胸大烦，渴欲饮水。及吐或下后七八日，邪毒不解，热结在里，表里俱热，时时恶风，大渴，舌上干燥而烦，欲饮水数升者，宜服之。又治夏月中暑毒，汗出，恶寒，身热而渴。</p><p>知母（去皮一两半） 甘草（一两炙） 粳米（一合） 石膏（乱文者，别研，四两）</p><p>上为末，每服三钱，水一盏半，煎至一〔盏〕，去滓，温服。小儿量力与之。或加人参少许同煎亦得，食后服。此药立夏后〔立〕秋前可服，春时及秋后并亡血虚人不宜服。</p><p>桂苓甘露饮∶</p><p>治饮水不消，呕吐泻利，流湿润燥，宣通气液，水肿〔腹〕胀，泄泻不能〔止〕者。兼治霍乱吐泻，下利赤白，烦渴，解暑毒大有神效，兼利小水。</p><p>白茯苓（去皮） 白术 猪苓 甘草（炙） 泽泻（以上各一两） 寒水石（一两别研） 桂（去粗皮半两） 滑石（二两别研）</p><p>上为末，或煎，或水调，二三钱任意，或入蜜少许亦得。</p><p>桂苓白术散:</p><p>治冒暑、饮食，所伤转甚，湿热内甚，霍乱吐泻，转筋急痛，腹满〔痞〕闷，小儿吐泻惊风，宜服之。</p><p>木香 桂枝 藿香 人参 茯苓（去皮各半两） 甘草（炙） 白术 葛根 泽泻 寒水石（各一两） 滑石 石膏</p><p>上为末，每服三钱，白汤调下，新水或生姜汤亦得。</p><p>益元散∶</p><p>桂府滑石（二两烧红） 甘草（一两）</p><p>上为极细末，每服三钱，蜜少许，温水调下，无蜜亦得。或饮冷者，新水亦得。或发汗，煎葱白豆豉汤调，无时服。</p><p>竹叶石膏汤∶</p><p>治伤寒解后，虚羸少气，气逆〔欲吐〕。</p><p>淡竹叶（六钱半锉） 石膏（四两别研） 人参 甘草（炙，各半两） 麦门冬（一两半）半夏（二钱半汤洗）</p><p>上锉如麻豆大，每服五钱，水一盏半，入粳米百余粒，煮取八分，米熟，去滓温服。</p><p>化痰玉壶丸∶</p><p>南星 半夏（生） 天麻（各一两） 白面（三两）</p><p>上为细末，滴水丸梧子大，每服二十丸，用水一大〔盏〕，先煎令沸，下药煮，候浮，漉出，方熟。放温，别用生姜汤下，不拘时候。</p><p>四君子汤∶</p><p>治烦热燥渴。</p><p>白茯苓（去皮） 人参（去芦） 甘草（炙） 白术（各等分）</p><p>上 咀，〔每服〕三钱，水一盏，煎至七分，去滓，温服。</p><p>白术散∶</p><p>治诸烦（热）渴，津液内耗，不问陰陽，服之止渴生津液。</p><p>白术 人参 白茯苓（去皮） 甘草（炙） 藿香 木香（各一两） 干葛（二两）</p><p>上为粗末，每服三钱，水一盏，煎至七分，去滓，温服，不拘时。</p><p>小柴胡汤∶</p><p>治伤寒温病，恶风，颈项强急，胸膈肋痛，呕哕烦渴，寒热往来，身面皆黄，小便不利，大便秘硬；或过经未解，潮热不除；及瘥后劳复，发热头痛，妇人伤风，头痛烦热，经血适断，寒热如疟，发作有时；及产后伤风，头痛烦热，并宜服之。</p><p>柴胡（四两去苗） 黄芩 人参 半夏（汤洗七次） 甘草（各一两半）</p><p>上为粗末，每服二钱，水一盏半，生姜五片，枣子一枚，擘破，同煎至七分，去渣，热服，不拘时。小儿分作二服，更量加减。</p><p>升麻葛根汤∶</p><p>治大人小儿，时气瘟疫，头痛发热，肢体烦热，疮疹未发，并宜服之。</p><p>升麻 葛根 甘草（炙） 芍药（各半两）</p><p>上为末，每服三钱，水一盏半，煎至一盏，去渣，稍热服，不拘时。日进二、三服，病去身凉为度。小儿量力与服。</p><h2>（三）湿土</h2><p>葶苈木香散∶</p><p>治湿热内外〔甚〕，水肿〔腹〕胀，小便赤涩，大便滑泻。</p><p>葶苈 茯苓（去皮） 白术 猪苓（去皮，各一两） 木香（半钱） 泽泻 木通 甘草（各半两） 桂（一钱） 滑石（三两）</p><p>上为细末，每服三钱，白汤调下，食前服。此药下水〔湿〕，消肿胀，止泻利，利小便。若小便不得通利，而反转泄者，此乃湿热癃 极深，而攻之不开，故反为注泻，此正气已衰，多难救也。慎不可攻之，而无益耳。</p><p>白术木香散∶</p><p>治喘嗽肿满，欲变成水病（者），不能卧，不欲饮食，小便闭者。</p><p>白术 猪苓（去皮） 泽泻 赤茯苓（以上各半两） 木香 陈皮（各二两去白） 槟榔 官桂（各二钱） 滑石（三两）</p><p>上为粗末，每服五钱，水一盏，生姜三片，煎至七分，去渣，食前温服。</p><p>大橘皮汤∶</p><p>治湿热内甚，心腹胀满，水肿，小便不利，大便滑泄。</p><p>橘皮（一钱半） 木香（一钱） 滑石（六钱） 槟榔（三钱） 茯苓（一两去皮） 猪苓（去皮） 泽泻 白术 官桂（各五钱） 甘草（三钱）</p><p>上为末，每服五钱，水一盏，〔生〕姜五片，煎至七分，去渣，温服。</p><p>桂〔苓〕白术丸∶</p><p>消痰逆，止咳嗽，散痞〔满〕壅塞，开坚结痛闷，〔推〕进饮食，调和脏腑，无问寒湿〔湿〕热，呕吐泻利，皆能开发，以令遍身流湿润燥，气液宣平而愈。并解酒毒，兼疗肺痿痨嗽，水肿〔腹〕胀，泻利不能止者，服之，利止为度，后随证治之。</p><p>楝桂 干生姜（各一分） 茯苓（去皮） 半夏（各一两） 白术 红皮（去?y） 泽泻（各半两）</p><p>上为末，面糊为丸，〔如〕小豆大，每服二、三十丸，〔生〕姜汤下，日进三服。病〔在〕膈上，食后服；膈下，食前服；〔在〕中者，不拘时。或一法∶加黄连半两，黄柏二两，〔水丸〕，取效甚妙。</p><p>六一散∶</p><p>治身热呕吐泄泻，肠癖下利赤白。治癃闭淋痛，利小便。偏荡胃中积聚寒热，〔宣积气〕，通九窍六腑，〔生〕津液，去留结，消蓄水，止渴，〔宽〕中，除烦热心躁。治腹胀痛，补益五脏，大养脾胃肾之气，理内伤陰痿，安魂定魄，补五劳七伤，一切虚损。主痫 惊悸，健忘，心烦满短气，脏伤咳嗽，饮食不下，肌肉疼痛。治口疮，牙齿疳蚀，明耳目，壮筋骨，通〔经〕脉，和血气，消水谷，保真元，解百药酒食邪毒，〔耐〕劳〔役〕饥渴，〔宣〕热，〔辟〕中外诸邪所伤，久服强志轻身，驻颜延寿，及解〔中〕暑、伤寒、疫疠、饥饱、劳损、忧愁、思虑、〔恚〕怒、惊恐、传染。并汗〔后〕遗热，劳复诸病，并解两感伤寒，能令遍身结滞宣通，气〔和〕而愈。及妇人下乳催生，并产后损液血衰，陰虚热甚，一切热病，并宜服之。兼〔防〕发吹奶乳〔痈〕，或已觉吹乳乳结，顿服即愈，乃神验之仙药也，惟孕妇不可服。</p><p>滑石（六两烧红） 甘草（一两微炒）</p><p>上为细末，每服三钱，蜜少许，温水调下，无蜜亦得，日三、四服，〔或水调下亦得，解利发汗，煎葱白豆豉汤下四钱，并三四服，〕以效为度。此药寒凉，解散〔郁热〕，〔若〕病甚不（可）解，多服无害，但有益耳。</p><p>五苓散∶</p><p>治伤寒温热，病在表里未解，头痛发热，口燥咽干，烦渴饮水，或水入即吐，小便不利，及汗出表解，烦渴不止者，宜服之。及治霍乱吐利，烦渴饮水。</p><p>泽泻（二两半） 猪苓 赤茯苓（去皮） 白术 官桂（去皮各一两）</p><p>上为粗末，每服三钱，热汤下。恶热，欲饮冷者，新水调下，或生姜汤下愈〔妙〕。或加滑石二两甚佳。或喘嗽（咳）烦心不得〔眠〕者，加阿胶半两。及治瘀热在里，身发黄胆，浓煎茵陈蒿汤调下，食前服。疸病发渴，及中水引饮，亦可服，新汲水调下。小儿加白术末少许，如虚热，加黄 、人参末少许。</p><p>赤茯苓丸∶</p><p>治脾胃〔水〕湿太过，四肢肿满，腹胀喘逆，气不宣通，小便赤涩。</p><p>葶苈（四两炒） 防己（二两） 赤茯苓（一两） 木香（半两）</p><p>上为细末，枣肉丸梧桐子大，每服三十丸，桑白皮汤食前下。</p><p>人参葶苈丸∶</p><p>治一切水肿。喘满不可当者。</p><p>人参（一两去芦） 苦葶苈（炒四两）</p><p>上为细末，枣肉丸梧子大，每三十丸煎桑白皮汤下。</p><p>海藻散∶</p><p>治男子遍身虚肿，喘满闷不快者。</p><p>海藻（锉碎） 川大黄 大戟（并锉） 续随子（去壳，以上各二两）</p><p>上件，好酒二钟，净碗内浸〔一〕宿，取去晒干候用。</p><p>甘遂（面炒黄色一两） 白牵牛（生一两） 滑石（半两） 肉豆寇 青皮（去?y）橘皮（去白，以上各一两）</p><p>上为细末，每服二钱，如气实者，三钱半，平明冷茶清调下，至辰时取下水二、三行，肿减五、七分。隔二、三日，平明又一服，肿消。鱼肉盐皆忌。一曰∶小儿肿一钱，五岁以下者半钱，孕妇勿服。</p><h2>（四）火</h2><p>凉膈散∶</p><p>治伤〔寒〕表不（能）解，〔半入于〕里，下证未全，下后燥热怫〔结〕于内，心烦懊 不得眠，脏腑积热，烦渴头昏，唇干咽燥，喉痹目赤，颊硬，口舌生疮，咳唾稠粘，谵语狂妄，肠胃燥涩，〔便〕溺闭结，风热壅滞，疮癣发〔斑〕，惊风热极，豆黑陷欲死者。</p><p>连翘（一两） 山栀 大黄 薄荷 黄芩（以上各半两） 甘草（一两半） 朴硝（一钱）</p><p>加减法∶咽喉〔痛〕涎嗽，〔加〕荆芥半两，桔梗一两。咳而呕者，加半夏半两，每〔服〕生姜三片同煎。血衄呕血，〔加〕当归〔芍药各半两，生地黄一两。淋者加滑石四两，茯苓一两〕。风眩目痛，加川芎半两，石膏三两，防风半两。〔斑〕疹加葛根一两，荆芥半两，赤芍、川芎、防风、桔梗各半两。</p><p>上为末，每服二钱至五钱，水一盏，蜜少许，同煎至七分，去渣温服。虚实加减如前。或小儿可服七分八分，或无热，甚黑陷，腹胀喘急，小便赤涩而将死者，此一服，更加大承气汤约下之，得〔和〕者即瘥。</p><p>黄连解毒汤∶</p><p>治伤寒〔杂〕病燥热毒，烦闷干呕，〔口〕燥，呻吟喘满，陽厥极深，蓄热内〔甚〕，俗妄传〔为〕陰毒者。及〔汗吐下〕后，〔寒凉诸药，不能退热势〕，并两感证同〔法〕。</p><p>黄连 黄柏 黄芩 大栀子（各半两）</p><p>上〔锉〕如麻豆大，每服半两，水一盏，煎至四分，去渣温服。或腹满呕吐，或欲作利者，每服加半夏三个，浓朴二钱，茯苓四钱去皮，水一盏半，姜三片，煎半盏，去滓温服，名曰黄连半夏解毒汤。</p><p>三一承气〔汤〕∶</p><p>治伤寒杂证，内外所伤，日数远近，腹满咽干，烦渴谵妄，心下按之硬痛，小便赤涩，大便结滞，或湿热内〔甚而〕为滑泄，热甚喘咳闷乱，惊悸狂颠，目病口疮，舌肿喉痹痈疡，陽明胃热发〔斑〕，脉沉而可下者。小儿热极风惊，潮搐昏塞，并〔斑〕疹黑陷不〔起〕，小便不通，腹满欲死。或〔斑〕疹后，热不退，久不作痂，或作〔斑〕痈疮癣，久不已者，怫热内盛，
 癖坚积，黄瘦疟疾，久新暴卒心痛，风痰酒〔隔〕，肠垢积滞，久〔壅〕风热，暴伤酒食，烦心闷乱，脉数沉实。或肾水陰虚，陽热暴甚，而僵仆卒中，一切暴喑不语，蓄热内伤，陽厥极深，脉反沉细欲绝。或表〔之〕冲和正气，与邪气并〔之〕于里，则里热亢极〔似〕陰，反为寒战，脉微而绝。或风〔热〕燥甚，客于下焦，而大小便涩滞不通者。或产〔妇〕死胎不下，或两感表里热甚，须可下〔者〕。</p><p>大黄 芒硝 枳壳 浓朴（各半两） 甘草（一两）</p><p>上锉如麻豆大，水一盏半，姜三片，煎至六分，下硝一二沸，去渣热服，以利为度。热甚者，作一服，得利为效，临时消息。</p><p>八正散∶</p><p>治大人小儿心经邪热，一切蕴毒，咽干口燥，大渴引饮，心忪面热，〔烦躁〕不宁，目赤睛痛，唇焦鼻衄，口舌生疮，咽喉肿痛；又治小便赤涩，或癃闭不通，及热淋血淋，并宜服之。</p><p>大黄（面裹煨干用） 瞿麦 木通 〔蓄〕 车前子 山栀 甘草（炙） 滑石（以上各一两）</p><p>上为散，每服二钱，水一盏，〔入〕灯心（些子），煎至七分，去滓温服，食后临卧。</p><p>小儿量力与之。</p><p>洗心散∶</p><p>治风壅壮热，头目昏痛，肩背〔拘〕急，肢节烦疼，热气上冲，口苦唇焦，咽喉肿痛，痰涎壅滞，涕唾稠粘，心神烦躁，眼涩睛疼，及寒〔热〕不调，鼻塞声重，咽干多渴，五心烦热，小便赤涩，大便闭硬宜服。</p><p>大黄（面裹煨净用） 甘草（炙） 当归（去苗洗） 芍药 麻黄（去根）荆芥穗（各半两） 白术（三钱半）</p><p>上为细末，每服二钱，水一盏，生姜、薄荷各少许，同煎至七分，（内硝更上火煎一二沸）〔去滓，温服。如小儿麸豆疮疹，欲发先狂语，多渴，及惊风积热，可服一钱，并临卧服。如大人五脏壅实，欲要溏转，加至四五钱，乘热服之。〕</p><p>〔调胃承气汤〕∶</p><p>治胃中热实而下满，一切胃经实热者，皆可服之。</p><p>大黄（炙半两） 芒硝（半两） 大黄（半两）</p><p>《内经》曰∶热婬于内，治以咸寒，佐以苦甘。芒硝咸寒以除热，大黄苦寒以荡实，甘草甘平以助二物，推陈致新法也。</p><p>上件锉如麻豆大，水一盏，煮二味至七分，去滓，纳硝更上火煎一二沸，服之。</p><p>大承气汤∶</p><p>治痞满燥实，地道不通。</p><p>大黄（苦寒，一两） 浓朴（苦寒姜制二两） 芒硝（咸寒一合） 枳壳（五个去?y麸炒）</p><p>〔《内经》曰∶燥婬于内，所胜以苦下之，大黄枳实之苦，以除燥热。又曰∶燥婬于内，治以苦温，浓朴之苦下燥结。又曰∶热婬所胜，治以咸寒，芒硝之咸，以攻郁热蕴结。〕上四味，以水五升，先煮二味，取三升，去滓，纳大黄，取二升，去滓，入芒硝，更上火微煎一二沸，分二服，得下勿服余者。方内去硝，即小承气汤也，治证同。</p><p>柴胡饮子∶</p><p>解一切肌热、蒸热、积热，及寒热往来，蓄热或寒战，及伤寒发汗不解，或不经发汗传受，表里俱热，口干烦渴，或表热入里，下证未全，下后热未〔除〕，及汗后余热、劳复，或妇人经病不快，产后但有如此之证，并宜服之，乃气分热也。</p><p>柴胡 人参 黄芩 甘草（炙） 大黄 当归 芍药（各半两）</p><p>上为粗末，每服四钱，水一盏，姜三片，煎至六分，去滓温服。小儿分三服，不拘时日，三服除病为度，热〔甚者〕加服。</p><p>白虎汤∶</p><p>方〔见〕前〔暑热〕内，此方加甘草半两。</p><p>桃仁承气汤∶</p><p>治热结膀胱，其人如狂，热在下焦，与血相搏，血下则热〔随〕出而愈。</p><p>芒硝 甘草 桂枝（各六钱） 桃仁（五十个去皮尖） 大黄（一两三钱）</p><p>甘以缓之，辛以散之，小腹急结，缓以桃仁之甘；下焦蓄血，散以桂枝之辛；〔大〕热之气，寒以〔取〕之；热甚搏血，加〔二〕物于调胃承气汤中〔也〕。</p><p>上五味，〔 咀〕，以水二升三合，煮取一升二合，去滓，纳芒硝，煎一、二沸，分五服。</p><p>（神芎丸）∶</p><p>治一切热证，常服保养，除痰，消酒食，清头目，利咽膈，能令遍身结滞宣通，气利而愈。神强体〔健〕，耐伤〔省〕病。并妇人经病，产后血滞，腰脚重痛，小儿积热，惊风潮搐，〔藏〕用丸，亦曰显仁丸。加黄连、薄荷、川芎各半两，名曰神芎丸。</p><p>大黄 黄芩（各二两） 牵牛 滑石（各四两）</p><p>上为末，滴水丸如小豆大，或炼蜜丸亦妙。每十五丸加至五、七十丸，温水下，冷水亦得。</p><h2>（五）燥</h2><p>脾约丸∶</p><p>约者，〔结〕约之象，又曰约束之约也。《内经》曰∶饮入于胃，游溢精气，上输于脾，脾气散精，上归于肺，通调水道，下输膀胱，水精四布，五经并行，〔为〕其津液者。脾气结，约束精液，不得四布五经，但输膀〔胱〕，致小便数，大便硬，故曰其脾为约。麻仁味甘平，杏仁甘温，《内经》曰∶脾欲缓，急食甘以缓之。麻仁、杏仁润物也，《本草》曰∶润可以去枯，肠燥必以甘润之物为主，是以麻仁为君，杏仁为臣。枳壳味苦寒，浓朴味苦温，润燥者必以甘，甘以润之；破结者必以苦，苦以泄之。枳壳、浓朴为佐，以散脾之约；芍药味酸微寒，大〔黄〕味苦涌泄为陰，芍药、大黄为使，以下脾之结。燥润结化，津液还入胃中，则大便利，小便数愈。</p><p>麻仁（一两） 白芍药 枳壳 浓朴（各半两） 大黄（二两） 杏仁（汤浸，去皮尖，研三钱）</p><p>上为极细末，蜜丸梧子大，米饮下三十〔丸〕，日进三服，渐加，以利为度。</p><p>润肠丸∶</p><p>治脾胃〔中〕伏火，大便秘〔涩〕，或干燥不通，全不思食，〔此乃〕风结秘、血结秘，皆令 塞也。〔风以润之，血以和之〕，和血疏风，自通利矣。</p><p>麻仁 桃仁（去皮尖） 羌活 当归 大黄（各半两）</p><p>上除麻仁、桃仁别研如泥，余药细研，炼蜜丸梧子大，每服五十丸至百丸，空心白汤下。〔如血涩而大便燥者，加桃仁酒洗大黄〕。如大便不通而涩，滋其荣〔甚〕者，急加酒洗大黄；如风结燥，大便不行，加〔麻〕仁、大黄；如风湿大便不行者，加皂角仁、大黄、秦艽以利之；如脉涩，觉身有气〔涩〕而大便不通者，加郁李仁、大黄以除气涩。</p><p>当归润燥汤∶</p><p>升麻（一两） 当归（一两） 生地黄（二两） 甘草（一钱炙） 干地黄（一钱）桃仁（一钱研） 麻仁（一钱） 红花（半钱） 大黄（一钱煨）</p><p>上桃仁、麻仁别研如泥，余锉〔麻豆大〕作一服，水二钟，入桃、麻仁煎至一盏，去渣，空心宿食消尽，稍热服。</p><p>橘杏丸∶</p><p>治气闭，老人虚弱〔人〕皆可服。</p><p>橘皮 杏仁（汤浸去皮尖）</p><p>上二味等分，炼蜜丸梧子大，每服七十丸，空心米饮下。</p><p>七〔宣〕丸∶</p><p>疗风气，治结聚宿食不消，兼〔砂〕石皮毛在腹中，及积年腰脚疼痛，冷如〔冰〕石，香港脚冲心，烦〔愦〕，头〔眩〕暗倒，肩背重，心腹胀满，胸膈〔痞〕塞，风毒肿气，连及头面，大便或秘，小便时涩，脾胃〔虚〕痞，不能饮食，脚转筋，挛急〔掣〕痛，心神恍惚，眠卧不安等疾。</p><p>柴胡（去苗五两） 桃仁（去皮六两） 枳实（麸炒五两） 〔诃〕子皮（五两） 木香（五两）大黄（面煨十五两） 甘草（炙四两）</p><p>上为细末，炼蜜丸梧子大，每服二十丸，食前临卧服，米饮下一服，加至四、五十丸，宣利为度。觉病势退，服五补丸，不问男女老幼，并可服之，量与加减。</p><p>麻仁丸∶</p><p>调三焦，和五脏，润肠胃，除风气，及治风热壅结，津液耗少，令大便闭涩不通，高年及有风人大便秘，宜服之。</p><p>枳实（面炒） 白槟榔（各一两半） 羌活（一两洗） 菟丝子（一两半酒浸别末） 〔山茱萸〕（一两半） 郁李仁（四两去皮） 车前子（一两半） 肉桂（一两） 木香（一两） 大黄（四两半） 麻仁（四两别研）</p><p>上为细末，炼蜜丸如梧子大，每服十五丸至二十丸，临卧温水下。</p><p>神功丸∶</p><p>治三焦气壅，心腹痞闷，六腑风热，大便不通，腰脚疼痛，肩背重〔疼〕，头昏〔面〕热，口苦咽干，心胸烦躁，眠卧不安，及治香港脚，并素有风〔人〕大便结燥。</p><p>大黄（四两面煨） 麻仁（二两别研） 人参（二两） 诃子皮（四两）</p><p>上一处研，炼蜜丸如梧子大，每服三十丸，温水下，酒亦得，食后服。如大便不通，倍服，利为度。</p><p>浓朴汤∶</p><p>凡治脏腑之秘，不可一例治疗，有虚秘，有实秘。有胃实而秘者，能饮食，小便赤，当以麻仁丸、七宣丸之类主之。胃虚而秘者，不能饮食，小便清利，浓朴汤宜之。</p><p>浓朴（三两锉） 白术（五两） 半夏（二两泡） 枳壳（二两炒） 陈皮（三两）</p><p>上为细末，每服三钱，水盏半，姜三片，枣三个，煎至一盏，去滓温服，空心食前。胃实秘，物也；胃虚秘，气也。</p><p>七圣〔丸〕∶</p><p>治风气壅盛，痰热结搏，头目昏重，涕唾稠粘，心烦面热，咽干口燥，精神不爽，夜卧不安，肩背拘急，胸膈痞闷，腹胀胁满，腰腿重痛，大便秘涩，小便赤涩，宜服之。</p><p>川芎 肉桂 木香 大黄（各半两酒浸） 羌活（一两） 郁李仁（一两去皮） 槟榔（半两）</p><p>上〔七味为末〕，炼蜜丸梧子大，每〔服〕十五〔丸〕〔至〕二十〔丸〕，温水下，食后临卧〔服〕。〔山〕岚瘴地，最宜服之。〔更量脏腑虚实加减〕</p><p>犀角丸∶</p><p>治三焦邪热，一切风气，〔又〕治风盛痰实，头目昏重，肢体拘急，痰涎壅塞，肠胃燥结，大小便难。</p><p>黄连 犀角（各一两） 人参（二两） 大黄（八两） 黑牵牛（二十两）</p><p>上与黑牵牛和合〔为〕细末，炼蜜丸如梧子大，每服十五丸至二十丸，卧时温水下，更量虚实加减。</p><h2>（六）寒水</h2><p>大己寒丸∶</p><p>治大寒积冷，脏腑虚〔寒〕，心腹疼痛，胸胁胀满，泄泻肠鸣，下利自汗，米谷不化，陽气暴衰，陰气独盛，手足厥冷，伤寒陰胜，神昏脉短，四肢怠惰，并宜服之。</p><p>干姜 良姜（各六两） 桂 荜茇（各四两）</p><p>上〔为末〕，水糊丸梧子大，每二十丸，米饮汤下，食前服。</p><p>四逆汤∶</p><p>治陰证伤寒，自利不渴，呕哕不止，〔或〕吐利俱作，小便涩；或利，脉微欲绝，腹痛胀满，手足厥冷；或〔病〕内寒外热，下利清谷，四肢沉重；或汗出不止，并宜服之。〔此药助陽救衰〕</p><p>甘草（炙六钱） 干姜（半两） 熟附子（一枚去皮）</p><p>上 咀，每服四钱，水一盏半，煎至七分，温服，不拘时。</p><p>附子理中丸∶</p><p>治脾胃冷弱，心腹绞痛，呕吐泻利，转筋霍乱，体冷微汗，手足厥冷，心下逆满，腹中雷鸣，呕吐不止，饮食不进，及一切沉寒痼冷，并宜服之。</p><p>人参 白术 干姜（炮） 甘草 附子（各二两炮去皮脐）</p><p>上〔五味为末〕，炼蜜丸，〔每两作十丸〕，每〔服〕一丸，水一盏，拍破，煎至七分，稍热，空心食前服之。</p><p>胡椒理中丸∶</p><p>治脾胃虚寒，气不通宣，咳嗽喘急，逆气虚痞，胸膈噎闷，腹胀满痛，迫塞短气，不能饮食，呕吐痰水不止。</p><p>胡椒 荜茇 干姜（炮） 款冬花 甘草 陈皮 良姜 细辛（去苗各四两） 白术（五两）</p><p>上为细末，炼蜜丸梧子大，每服五丸至七丸，温酒下，不拘时，日进三服。</p><p>理中丸∶</p><p>治中焦不和，脾胃宿冷，心下虚痞，腹疼痛，胸胁逆冷，饮食不下，噫气吞酸，口苦失味，怠惰嗜卧，不思饮食，及肠鸣自利，米谷不化。</p><p>白术 干姜（炮） 人参（去芦） 甘草（炙各等分）</p><p>上〔为末〕，炼蜜丸梧子大，每服三十丸至五十丸，空心沸汤下。为粗末，理中汤也，味数相同。</p><p>铁刷汤∶</p><p>治积寒痰饮，呕吐不止，胸膈不快，饮食不下，并宜服之。</p><p>半夏 草豆蔻 丁香 干姜（炮） 〔诃〕子皮（各三钱） 生姜（一两）</p><p>上 咀，水五盏，煎至二盏半，去渣，分三服，相继不拘时。大吐不止，加附子三钱，生姜半两。</p><p>桂附丸∶</p><p>治风邪冷气，入乘心络，或脏腑暴感风寒，上乘于心，令人卒然心痛，或引背膂，甚则经久不瘥。</p><p>川乌头（三两炮去皮脐） 附子（三两） 干姜（二两炮） 赤石脂（二两） 桂（二两）蜀椒（去目微炒）</p><p>上〔六味为末〕，蜜丸如梧子大，每〔服〕三十丸，温水下，觉至痛处即止；若不止，加至五十丸，以知为度。若早服无所觉，至午后，再〔服〕二十丸。若久心痛，每服三十丸至五十丸，尽一剂，终身不发。</p><p>姜附汤∶</p><p>治五脏中寒，或卒然晕闷，手足厥冷。</p><p>干姜 附子（炮去皮脐） 甘草（炙各半两）</p><p>上 咀，每服四钱，水盏半，姜五片，煎至七分，去渣，食前服。挟风不仁，加防风半两；兼湿肿满，加白术半两；筋脉挛急，加木瓜半两；肢节疼，加桂心半两。</p><p>加减白通汤∶</p><p>治形寒饮冷，大便自利，完谷不化，腹脐冷痛，足胫寒逆。〔《内经》〕云∶寒婬于内，治以辛热；湿婬于内，治以苦热，以苦发之。以附子大辛热，助陽退陰，温经散寒，故以为君。干姜、官桂，辛甘大热，亦除寒湿；白术、半夏苦辛，温胃燥脾湿，故为臣。草豆蔻、炙甘草、人参，甘辛大温，温中益气；生姜辛大温，能除湿之邪；葱白辛温，以通上焦陽气，故以为佐。又云∶补下治下制以急，急则气味浓，故大作汤剂投之，不数服而（止）痛减，足胫渐温，调饮食数〔次〕平〔复〕。</p><p>附子（一两去皮脐） 干姜（一两炮） 官桂（五钱） 白术（五钱） 草豆蔻（煨） 甘草 人参 半夏（炮各五钱）</p><p>上 咀，每两，水二盏半，生姜五片，葱五茎，煎至一盏二分，去滓，空心服。</p><p>二姜丸∶</p><p>治痼冷。</p><p>良姜 干姜（炮各三两）</p><p>上〔二味等分〕，为末，酒糊丸梧子大，每服三十丸，空心下。</p><p>术附汤∶</p><p>治沉寒痼冷。</p><p>黑附子（炮一两） 白术（一两半） 甘草（炙，七钱半）</p><p>上为细末，每服三、五钱，水盏半，姜五片，枣二枚，拍破，煎至一盏，去滓，食后温服。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yixueqiyuan/232968.html' class='pagedaohang'>【上一篇】<i>:（一）气味浓薄寒热阴阳升降之图</i></a></span><span class="tomenu"><a href="https://ChineseBooks.github.io/gudaiyishu/yixueqiyuan/" title="医学启源" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yixueqiyuan/232966.html' class='pagedaohang'>【下一篇】<i>：十、《内经》主治备要</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>