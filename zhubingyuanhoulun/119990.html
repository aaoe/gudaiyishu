<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之三-虚劳病诸候上（凡三十九论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之三-虚劳病诸候上（凡三十九论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119991.html' class='pagedaohang'>【上一篇】<i>:卷之四-虚劳病诸候下（凡三十六论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119989.html' class='pagedaohang'>【下一篇】<i>：卷之二-风病诸候下（凡三十论）</i></a></span>
</ul>
<div class="articleContent" id="articleContent"> <p>一、虚劳候</p><p>夫虚劳者，五劳、六极、七伤是也。五劳者：一曰志劳，二曰思劳，三曰心劳，四曰忧劳，五曰瘦劳。又，肺劳者，短气而面肿，鼻不闻香臭。肝劳者，面目干黑，口苦，精神不守，恐畏不能独卧，目视不明。心劳者，忽忽喜忘，大便苦难，或时鸭溏，口内生疮。脾劳者，舌本苦直，不得咽唾。肾劳者，背难以俯仰，小便不利，色赤黄而有余沥，茎内痛，陰湿，囊生疮，小腹满急。</p><p>六极者，一曰气极，令人内虚，五脏不足，邪气多，正气少，不欲言。二曰血极，令人无颜色，眉发堕落，忽忽喜忘。三曰筋极，令人数转筋，十指爪甲皆痛，苦倦不能久立。四曰胃极，令人酸削，齿苦痛，手足烦疼，不可以立，不欲行动。五曰肌极，令人羸瘦，无润泽，饮食不为肌肤。六曰精极，令人少气吸吸然，内虚，五脏气不足，发毛落，悲伤喜忘。</p><p>七伤者，一曰陰寒，二曰陰萎，三曰里急，四曰精连连，五曰精少、陰下湿，六曰精清，七曰小便苦数，临事不卒。又，一曰大饱伤脾，脾伤，善噫，欲卧，面黄。二曰大怒气逆伤肝，肝伤，少血目暗。三曰强力举重，久坐湿地伤肾，肾伤，少精，腰背痛，厥逆下冷。</p><p>四曰形寒寒饮伤肺，肺伤，少气，咳嗽鼻鸣。五曰忧愁思虑伤心，心伤，苦惊，喜忘善怒。</p><p>六曰风雨寒暑伤形，形伤，发肤枯夭。七曰大恐惧，不节伤志，志伤，恍惚不乐。</p><p>男子平人，脉大为劳，极虚亦为劳。男子劳之为病，其脉浮大，手足烦，春夏剧，秋冬瘥，陰寒精自出，酸 。寸口脉浮而迟，浮即为虚，迟即为劳，虚则卫气不足，劳则荣气竭。脉直上者，迟逆虚也。脉涩无陽，是肾气少；寸关涩，无血气，逆冷，是大虚。</p><p>脉浮微缓，皆为虚；缓而大者，劳也。脉微濡相搏。为五劳；微弱相搏，虚损为七伤。其汤熨针石，别有正方。补养宣导，今附于后。</p><p>《养生方》云：唯欲嘿气养神，闭气使极，吐气使微。又不得多言语、大呼唤，令神劳损。亦云：不可泣泪，及多唾涕。此皆为损液漏津，使喉涩大渴。</p><p>又云：鸡鸣时，叩齿三十六通讫，舐唇漱口，舌聊上齿表，咽之三过。杀虫，补虚劳，令人强壮。</p><p>《养生方·导引法》云：两手拓两颊，手不动，搂肘使急，腰内亦然，住定。放两肘头向外，肘膊腰气散，尽势，大闷始起，来去七通，去肘臂劳。</p><p>又云：两手抱两乳，急努，前后振摇，极势二七。手不动，摇两肘头上下来去三七。去两肘内劳损，散心向下，众血脉遍身流布，无有壅滞。</p><p>又云：两足跟相对，坐上，两足指向外扒；两膝头拄席，两向外扒使急；始长舒两手，两向取势，一一绵急三七。去五劳、腰脊膝疼、伤冷脾痹。</p><p>又云：跪一足，坐上，两手髀内卷足，努 向下。身外扒，一时取势，向心来去二七。左右亦然。去五劳、足臂疼闷、膝冷陰冷。</p><p>又云：坐抱两膝，下去三里二寸，急抱向身极势，足两向身，起，欲似胡床，住势，还坐。上下来去三七。去腰足臂内虚劳、膀胱冷。</p><p>又云：外转两脚，平踏而坐，意努动膝节，令骨中鼓，挽向外十度，非转也。</p><p>又云：两足相踏，向陰端急蹙，将两手捧膝头，两向极势，捺之二七，竟；身侧两向取势二七，前后劭腰七。去心劳、痔病、膝冷。调和未损尽时，须言语不 喜，偏跏，两手抱膝头，两向极势，挽之三七，左右亦然。头须左右仰扒。去背急臂劳。</p><p>又云：两足相踏，令足掌合也；蹙足极势，两手长舒，掌相向脑项之后，兼至膊，相挽向头膊，手向席，来去七；仰手，合手七。始两手角上极势，腰正，足不动。去五劳。七伤，齐下冷暖不和。数用之，常和调适。</p><p>又云：一足踏地，一足屈膝，两手抱犊鼻下，急挽向身极势。左右换易四七。去五劳、三里气不下。</p><p>又云：蛇行气，曲卧以，正身复起，踞，闭目随气所在，不息，少食裁通肠，服气为食，以舐为浆，春出冬藏，不财不养。以治五劳七伤。</p><p>又云：虾蟆行气，正坐，动摇两臂，不息十二通。以治五劳、七伤、水肿之病也。</p><p>又云：外转两足，十遍引。去心腹诸劳。内转两足，十遍引，去心五息止。去身一切诸劳疾疹。</p><p>二、虚劳羸瘦候</p><p>夫血气者，所以荣养其身也。虚劳之人，精髓萎竭，血气虚弱，不能充盛肌肤，此故羸瘦也。其汤熨针石，别有正方。补养宣导，今附于后。</p><p>《养生方》云：朝朝服玉泉，使人丁壮，有颜色，去虫而牢齿也。玉泉，口中唾也。朝未起，早漱口中唾，满口乃吞之，辄琢齿二七过，如此者三，乃止，名曰练精。</p><p>又云：咽之三过，乃止。补养虚劳，令人强壮。</p><p>三、虚劳不能食候</p><p>脾候身之肌肉，胃为水谷之海。虚劳则脏腑不和，脾胃气弱，故不能食也。</p><p>四、虚劳胃气虚弱不能消谷候</p><p>胃为腑，主盛水谷；脾为脏，主消水谷。若脾胃温和，则能消化。今虚劳，血气衰少，脾胃冷弱，故不消谷也。</p><p>五、虚劳三焦不调候</p><p>三焦者，谓上、中、下也。若上焦有热，则胸膈痞满，口苦咽干；有寒则吞酢而吐沫。</p><p>中焦有热，则身重目黄；有寒则善胀而食不消。下焦有热，则大便难；有寒则小腹痛而小便数。三焦之气，主焦熟水谷，分别清浊，若不调平，则生诸病。</p><p>六、虚劳寒冷候</p><p>虚劳之人，血气虚竭，陰陽不守，脏腑俱衰，故内生寒冷也。其汤熨针石，别有正方。</p><p>补养宣导，今附于后。</p><p>《养生方·导引法》云：坐地交叉两脚，以两手从曲脚中入；低头，叉手项上。治久寒不能自温，耳不闻声。</p><p>七、虚劳痰饮候</p><p>劳伤之人，脾胃虚弱，不能克消水浆，故为痰饮也。痰者，涎液结聚在于胸膈；饮者，水浆停积在膀胱也。</p><p>八、虚劳四肢逆冷候</p><p>经脉所行，皆起于手足。虚劳则血气衰损，不能温其四大，故四肢逆冷也。</p><p>九、虚劳手足烦疼候</p><p>虚劳血气衰弱，陰陽不利，邪气乘之，次冷热交争，故以烦疼也。</p><p>十、虚劳积聚候</p><p>积聚者，腑脏之病也。积者，脏病也，陰气所生也；聚者，腑病也，陽气所成也。虚劳之人，陰陽伤损，血气凝涩，不能宣通经络，故积聚于内也。</p><p>十一、虚劳瘕候</p><p>瘕病者，皆由久寒积冷，饮食不消所致也。结聚牢强，按之不转动为症；推之浮移为瘕。虚劳之人，脾胃气弱，不能克消水谷，复为寒冷所乘，故结成此病也。</p><p>十二、虚劳上气候</p><p>肺主于气，气为陽，气有余则喘满逆上。虚劳之病，或陰陽俱伤，或血气偏损，今是陰不足，陽有余，故上气也。</p><p>十三、虚劳客热候</p><p>虚劳之人，血气微弱，陰陽俱虚，小劳则生热，热因劳而生，故以名客热也。</p><p>十四、虚劳少气候</p><p>虚劳伤于肺，故少气。肺主气，气为陽，此为陽气不足故也。其汤熨针石，别有正方。</p><p>补养宣导，今附于后。</p><p>《养生方·导引法》云：人能终日不涕唾，随有漱漏咽之。若恒含枣核而咽之，令人受气生津液，此大要也。</p><p>十五、虚劳热候</p><p>虚劳而热者，是陰气不足，陽气有余，故内外生于热，非邪气从外来乘也。</p><p>十六、虚劳无子候</p><p>丈夫无子者，其精清如水，冷如冰铁，皆为无子之候。又，泄精精不射出，但聚于陰头，亦无子。无此之候，皆有子。交会当用陽时；陽时，从夜半至禺中是也；以此时有子，皆聪明长寿。勿用陰时；陰时，从午至亥；有子皆顽暗而短命，切宜审详之。凡妇人月候来时，候一日至三日，子门开，若交会则有子；过四日则闭，便无子也。</p><p>男子脉得微弱而涩，为无子，精气清冷也。</p><p>十七、虚劳里急候</p><p>虚劳则肾气不足，伤于冲脉。冲脉为陰脉之海，起于关元，关元穴在脐下，随腹直上至咽喉。劳伤内损，故腹里拘急也。</p><p>上部之脉微细，而卧引里急，里急心膈上有热者，口干渴。寸口脉陽弦下急，陰弦里急，弦为胃气虚，食难已饱，饱则急痛不得息。寸微关实、尺弦紧者，少腹腰背下苦拘急痛外，如不喜寒，身愦愦也。其汤熨针石，别有正方。补养宣导，今附于后。</p><p>《养生方·导引法》云：正偃卧，以口徐徐纳气，以鼻出之。除里急、饱食。后小咽气，令温中；若气寒者，使人干呕腹痛，从口纳气七十所，咽，即大填腹内，小咽气数十；两手相摩，令极热，以摩腹，令气下。</p><p>十八、虚劳伤筋骨候</p><p>肝主筋而藏血，肾主骨而生髓。虚劳损血耗髓，故伤筋骨也。</p><p>十九、虚劳筋挛候</p><p>肝藏血而候筋。虚劳损血，不能荣养于筋，致使筋气极虚；又为寒邪所侵，故筋挛也。</p><p>二十、虚劳惊悸候</p><p>心藏神而主血脉。虚劳损伤血脉，致令心气不足，因为邪气所乘，则使惊而悸动不定。</p><p>夫风寒湿三气合为痹。病在于陰，其人苦筋骨痿枯，身体疼痛，此为痿痹之病，皆愁思所致，忧虑所为。</p><p>诊其脉，尺中虚小者，是胫寒痿痹也。</p><p>二十二、虚劳目暗候</p><p>肝候于目而藏血。血则荣养于目。腑脏劳伤，血气俱虚，五脏气不足，不能荣于目，故令目暗也。</p><p>二十三、虚劳耳聋候</p><p>肾候于耳。劳伤则肾气虚，风邪入于肾经，则令人耳聋而鸣。若膀胱有停水，浸渍于肾，则耳聋而气满。</p><p>二十四、虚劳不得眠候</p><p>夫邪气之客于人也，或令人目不得眠，何也？曰：五谷入于胃也，其糟粕、津液、宗气，分为三隧。故宗气积于胸中，出于喉咙，以贯心肺，而行呼吸焉。荣气者，泌其津液，注之于脉也，化为血，以荣四末，内注五脏六腑，以应刻数焉。卫气者，出其悍气之 疾，而先行于四末、分肉、皮肤之间，而不休者，昼行于陽，夜行于陰。其入于陰，常从足少陰之分肉间，行于五脏六腑。今邪气客于脏腑，则卫气独营其外，行于陽，不得入于陰；行于陽则陽气盛，陽气盛则陽跷满，不得入于陰，陰气虚，故目不得眠。</p><p>二十五、大病后不得眠候</p><p>大病之后，脏腑尚虚，荣卫未和，故生于冷热。陰气虚，卫气独行于陽，不入于陰，故不得眠。若心烦不得眠者，心热也；若但虚烦而不得眠者，胆冷也。</p><p>二十六、病后虚肿候</p><p>夫病后，经络既虚，受于风湿，肤腠闭塞，荣卫不利，气不宣泄，故致虚肿。虚肿不已，津液涩，或变为微水也。</p><p>二十七、虚劳脉结候</p><p>脉动而暂止，因不能还而复动，是脉结也。虚劳血气衰少，脉虽乘气而动，血气虚则不能连属，故脉为之结也。</p><p>二十八、虚劳汗候</p><p>诸陽主表，在于肤腠之间。若陽气偏虚，则津液发泄，故为汗。汗多则损于心，心液为汗。</p><p>诊其脉，寸口弱者，陽气虚，为多汗脉也。</p><p>二十九、虚劳盗汗候</p><p>盗汗者，因眠睡而身体流汗也。此由陽虚所致。久不已，令人羸瘠枯瘦，心气不足，亡津液故也。</p><p>诊其脉，男子平人脉虚弱细微，皆为盗汗脉也。</p><p>三十、诸大病后虚不足候</p><p>大病者，中风、伤寒、热劳、温疟之类是也。此病之后，血气减耗，脏腑未和，使之虚乏不足。虚乏不足，则经络受邪，随其所犯，变成诸病。</p><p>三十一、大病后虚汗候</p><p>大病之后，复为风邪所乘，则陽气发泄，故令虚汗。汗多亡陽，则津液竭，令人枯瘦也</p><p>三十二、风虚汗出候</p><p>夫人 肉不牢，而无分理，理粗而皮不致者，腠理疏也。此则易生于风，风入于陽若少气口干而渴，近衣则身热如火，临食则流汗如雨，骨节懈惰，不欲自营，此为漏风，由醉酒当风所致也。</p><p>三十三、虚劳心腹痞满候</p><p>虚劳损伤，血气皆虚，复为寒邪所乘，腑脏之气不宣发于外，停积在里，故令心腹痞满</p><p>三十四、虚劳心腹痛候</p><p>虚劳者，脏气不足，复为风邪所乘，邪正相干，冷热击搏，故心腹俱痛。</p><p>劳伤之人，五脏不安，六腑不调。胃为水谷之海，今既虚弱，为寒冷所侵，不胜于水谷，故气逆而呕也。</p><p>三十六、虚劳咳嗽候</p><p>虚劳而咳嗽者，腑脏气衰，邪伤于肺故也。久不已，令人胸背微痛，或惊悸烦满，或喘息上气，或咳逆唾血，此皆脏腑之咳也。然肺主于气，气之所行，通荣脏腑，故咳嗽俱入肺也。</p><p>三十七、虚劳体痛候</p><p>劳伤之人，陰陽俱虚，经络脉涩，血气不利。若遇风邪与正气相搏，逢寒则身体痛，值热则皮肤痒。</p><p>诊其脉，紧濡相搏，主体节痛。其汤熨针石，别有正方。补养宣导，今附于后。</p><p>《养生方·导引法》云：双手舒指向上，手掌从面向南，四方回之，屈肘上下尽势四七，始放手向下垂之，向后双振，轻散气二七，上下动两膊二七。去身内、臂、肋疼闷。</p><p>渐用之，则永除。</p><p>又云：大 坐，以两手捉足五指，自极，低头不息九通。治颈、脊、腰、脚痛，劳疾。</p><p>又云：偃卧，展两足指右向，直两手身旁，鼻纳气七息。除骨痛。</p><p>又云：端坐，伸腰，举右手，仰其掌，却左臂，覆左手。以鼻纳气自极七息，息间，稍顿左手。除两臂背痛。</p><p>又云：胡跪，身向下，头去地五寸，始举头，面向上，将两手一时抽出，先左手向身前长舒，一手向身后长舒，前后极势二七。左右亦然。去臂骨脊筋陰陽不和、痛闷 痛。</p><p>又云：坐一足上，一足横铺安膝下押之；一手捺上膝向下，急；一手反向取势长舒，头仰向前，共两手一时取势，捺摇二七。左右迭互亦然。去髀、胸、项、掖脉血迟涩、挛痛闷疼。双足互跪安稳，始抽一足向前，极势，头面过前两足指，上下来去三七。左右换足亦然。去臂、腰、背、髀、膝内疼闷不和，五脏六腑气津调适。一足屈如向前，使膀胱着膝上，一足舒向后，尽势，足指急势，两手向后，形状欲似飞仙虚空，头昂，一时取势二七，足左右换易一寸，去遍身不和。</p><p>又云：长舒两足，足指努向上；两手长舒，手掌相向，手指直舒；仰头努脊，一时极势；满三通。动足相去一尺，手不移处，手掌向外七通。须臾，动足二尺，手向下拓席，极势，三通。去遍身内筋节劳虚、骨髓疼闷。长舒两足，向身角上，两手捉两足指急搦心，不用力，心气并在足下，手足一时努纵，极势，三七。去 臂腰疼。解溪蹙气、日日渐损。</p><p>三十八、虚劳寒热候</p><p>劳伤则血气虚，使陰陽不和，互有胜弱故也。陽胜则热，陰胜则寒，陰陽相乘，故发寒</p><p>三十九、虚劳口干燥候</p><p>此由劳损血气，陰陽断隔，冷热不通，上焦生热，令口干燥也。其汤熨针石，别有正方。补养宣导，今附于后。</p><p>《养生方·导引法》云：东向坐，仰头不息五通，以舌撩口中，漱满二七，咽。愈口干。若引肾水发醴泉，来至咽喉。醴泉甘美，能除口苦，恒香洁，食甘味和正。久行不已，味如甘露，无有饥渴。</p><p>又云：东向坐，仰头不息五通，以舌撩口，漱满二七，咽。治口苦干燥。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119991.html' class='pagedaohang'>【上一篇】<i>:卷之四-虚劳病诸候下（凡三十六论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119989.html' class='pagedaohang'>【下一篇】<i>：卷之二-风病诸候下（凡三十论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>