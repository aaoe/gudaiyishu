<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之四-虚劳病诸候下（凡三十六论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之四-虚劳病诸候下（凡三十六论）</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhubingyuanhoulun/119990.html' class='pagedaohang'>【上一篇】<i>:卷之五-腰背病诸候（凡十论）</i></a></span><span class="tomenu"><a href="https://ChineseBooks.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhubingyuanhoulun/119988.html' class='pagedaohang'>【下一篇】<i>：卷之三-虚劳病诸候上（凡三十九论）</i></a></span>
</ul>
<div class="articleContent" id="articleContent"> <p>四十、虚劳骨蒸候</p><p>夫蒸病有五：一曰骨蒸，其根在肾，旦起体凉，日晚即热，烦躁，寝不能安，食无味，小便赤黄，忽忽烦乱，细喘无力，腰疼，两足逆冷，手心常热。蒸盛过，伤内则变为疳，食人五脏。二曰脉蒸，其根在心，日增烦闷，掷手出足，翕翕思水，口唾白沫，睡即浪言；或惊恐不定，脉数。若蒸盛之时，或变为疳，脐下闷；或暴利不止。三曰皮蒸，其根在肺，必大喘鼻干，口中无水，舌上白，小便赤如血。蒸盛之时，胸满，或自称得注热，两胁下胀，大嗽，口内唾血。四曰肉蒸，其根在脾，体热如火，烦躁无汗，心腹鼓胀，食即欲呕，小便如血，大便秘涩。蒸盛之时，身肿目赤，寝卧不安。</p><p>五曰内蒸，亦名血蒸。所以名内蒸者，必外寒而内热，把手附骨而内热甚，其根在五脏六腑。其人必因患后得之，骨肉自消，饭食无味，或皮燥而无光泽。蒸盛之时，四肢渐细，足趺肿起。</p><p>又有二十三蒸：一胞蒸，小便黄赤；二玉房蒸，男则遗沥漏精，女则月候不调；三脑蒸，头眩闷热；四髓蒸，髓沸热；五骨蒸，齿黑；六筋蒸，甲焦；七血蒸，发焦；八脉蒸，脉不调；九肝蒸，眼黑；十心蒸，舌干；十一脾蒸，唇焦；十二肺蒸，鼻干；十三肾蒸，两耳焦；十四膀胱蒸，右耳偏焦；十五胆蒸，眼白失色；十六胃蒸，舌下痛；十七小肠蒸，下唇焦；十八大肠蒸，鼻右孔干痛；十九三焦蒸，亦杂病乍寒乍热；二十肉蒸；二十一肤蒸；二十二皮蒸；二十三气蒸，遍身热。</p><p>凡诸蒸患，多因热病患愈后，食牛羊肉及肥腻，或酒或房，触犯而成此疾。久蒸不除，多变成疳，必须先防下部，不得轻妄治也。</p><p>四十一、虚劳舌肿候</p><p>心候舌，养于血，劳伤血虚，为热气所乘。又，脾之大络，出于舌下。若心脾有热，故令舌肿。</p><p>四十二、虚劳手足皮剥候</p><p>此由五脏之气虚少故也。血行通荣五脏，五脏之气，润养肌肤，虚劳内伤，血气衰弱，不能外荣于皮，故皮剥也。</p><p>四十三、虚劳浮肿候</p><p>肾主水，脾主土。若脾虚则不能克制于水，肾虚则水气流溢，散于皮肤，故令身体浮肿。若气血俱涩，则多变为水病也。</p><p>四十四、虚劳烦闷候</p><p>此由陰陽俱虚，陰气偏少，陽气暴胜，则热乘于心，故烦闷也。</p><p>四十五、虚劳凝唾候</p><p>虚劳则津液减少，肾气不足故也。肾液为唾，上焦生热，热冲咽喉，故唾凝结也。</p><p>四十六、虚劳呕逆唾血候</p><p>夫虚劳多伤于肾。肾主唾，肝藏血，胃为水谷之海。胃气逆则呕，肾肝损伤，故因呕逆唾血也。</p><p>四十七、虚劳呕血候</p><p>此内伤损于脏也。肝藏血，肺主气。劳伤于血气，气逆则呕，肝伤则血随呕出也。损轻则唾血，伤重则吐血。</p><p>四十八、虚劳鼻衄候</p><p>肺主气而开窍于鼻，肝藏血。血之与气，相随而行，俱荣于脏腑。今劳伤之人，血虚气逆，故衄。衄者，鼻出血也。</p><p>四十九、虚劳吐下血候</p><p>劳伤于脏腑，内崩之病也。血与气相随而行，外养肌肉，内荣脏腑。脏腑伤损，血则妄行。若胸膈气逆，则吐血也。流于肠胃，肠虚则下血也。若肠虚而气复逆者，则吐血下血。</p><p>表虚者则汗血。皆由伤损极虚所致也。</p><p>五十、虚劳吐利候</p><p>夫大肠虚则泄利，胃气逆则呕吐。虚劳又肠虚胃逆者，故吐利。</p><p>五十一、虚劳兼痢候</p><p>脏腑虚损，伤于风冷故也。胃为水谷之海，胃冷肠虚则痢也。</p><p>五十二、虚劳秘涩候</p><p>此由肠胃间有风热故也。凡肠胃虚，伤风冷则泄利；若实，有风热，则秘涩也。</p><p>五十三、虚劳小便利候</p><p>此由下焦虚冷故也。肾主水，与膀胱为表里；膀胱主藏津液。肾气衰弱，不能制于津液，胞内虚冷，水下不禁，故小便利也。</p><p>五十四、虚劳小便难候</p><p>膀胱，津液之腑，肾主水，二经共为表里。水行于小肠，入于胞而为溲便，今胞内有客热，热则水液涩，故小便难。</p><p>五十五、虚劳小便余沥候</p><p>肾主水。劳伤之人，肾气虚弱，不能藏水，胞内虚冷，故小便后水液不止，而有余沥。</p><p>及脉微细者，小便余沥也。</p><p>五十六、虚劳小便白浊候</p><p>劳伤于肾，肾气虚冷故也。肾主水而开窍在陰，陰为溲便之道。胞冷肾损，故小便白而</p><p>五十七、虚劳少精候</p><p>肾主骨髓，而藏于精。虚劳肾气虚弱，故精液少也。</p><p>诊其脉，左手尺中陰绝者，无肾脉也。苦足下热，两髀里急，主精气竭少，为劳伤所致</p><p>五十八、虚劳尿精候</p><p>肾气衰弱故也。肾藏精，其气通于陰。劳伤肾虚，不能藏于精，故因小便而精液出也。</p><p>五十九、虚劳溢精、见闻精出候</p><p>肾气虚弱，故精溢也。见闻感触，则动肾气，肾藏精，今虚弱不能制于精，故因见闻而精溢出也。</p><p>六十、虚劳失精候</p><p>肾气虚损，不能藏精，故精漏失。其病小腹弦急，陰头寒，目眶痛，发落。</p><p>诊其脉数而散者，失精脉也。凡脉芤动微紧，男子失精也。</p><p>六十一、虚劳梦泄精候</p><p>肾虚为邪所乘，邪客于陰，则梦交接。肾藏精，今肾虚不能制精，因梦感动而泄也。</p><p>六十二、虚劳喜梦候</p><p>夫虚劳之人，血气衰损，脏腑虚弱，易伤于邪。邪从外集内，未有定舍，反婬于脏，不得定处，与荣卫俱行，而与魂魄飞扬，使人卧不得安，喜梦。气婬于腑，则有余于外，不足于内；气婬于脏，则有余于内，不足于外。若陰气盛，则梦涉大水而恐惧；陽气盛，则梦大火燔 ；陰陽俱盛，则梦相杀。上盛则梦飞，下盛则梦坠。甚饱则梦行，甚饥则梦卧。肝气盛则梦怒，肺气盛则梦恐惧哭泣飞扬，心气盛则梦喜笑恐畏，脾气盛则梦歌乐，体重身不举，肾气盛则梦腰脊两解不属。凡此十二盛者，至而泻之立已。厥气客于心，则梦见山岳火；客于肺，则梦飞扬，见金铁之器奇物；客于肝，则梦见山林树木；客于脾，则梦见丘陵大泽，坏屋风雨；客于肾，则梦见临深，没于水中；客于膀胱，则梦游行；客于胃，则梦饮食；客于大肠，则梦田野；客于小肠，则梦游聚邑街衢；客于胆，则梦斗讼自割；客于陰，则梦接内；客于项，则梦多斩首；客于胫，则梦行走而不能前，又居深地中；客于股肱，则梦袂节拜起；客于胞 ，则梦溲便。凡此十五不足者，至而补之立已。寻其兹梦，以设法治，则病无所逃矣。</p><p>六十三、虚劳尿血候</p><p>劳伤而生客热，血渗于胞故也。血得温而妄行，故因热流散，渗于胞而尿血也。</p><p>六十四、虚劳精血出候</p><p>此劳伤肾气故也。肾藏精，精者血之所成也。虚劳则生七伤六极，气血俱损，肾家偏虚，不能藏精，故精血俱出也。</p><p>六十五、虚劳膝冷候</p><p>肾弱髓虚，为风冷所搏故也。肾居下焦，主腰脚，其气荣润骨髓。今肾虚受风寒，故令膝冷也。久不已，则脚酸疼屈弱。其汤熨针石，别有正方，补养宣导，今附于后。</p><p>《养生方·导引法》云：两手反向拓席，一足跪，坐上，一足屈如，仰面，看气道众处散适，极势振四七。左右亦然。始两足向前双踏，极势二七。去胸腹病，膝冷脐闷。</p><p>又云：与跪，调和心气向下至足，意想气索索然，流布得所，始渐渐平身，舒手傍肋，如似手掌纳气出气不止，面觉急闷，即起背至地，来去二七，微减去膝头冷，膀胱宿病，腰脊强，脐下冷闷。</p><p>又云：舒两足坐，散气向涌泉，可三通，气彻到，始收右足屈卷，将两手急捉脚涌泉，挽。足踏手，挽，一时取势。手足用力，送气向下，三七，不失气之行度。数寻，去肾内冷气、膝冷脚疼。</p><p>又云：跪一足，坐上，两手髀内卷足，努 向下，身外扒，一时取势，向心来去二七。</p><p>左右亦然。去痔、五劳、足臂疼闷、膝冷陰疼。</p><p>又云：卧展两胫，足十指相柱，伸两手身旁，鼻纳气七息。除两胫冷，腿骨中痛。</p><p>又云：偃卧，展两胫两手，足外踵，指相向，以鼻纳气，自极七息，除两膝寒、胫骨疼、转筋。</p><p>又云：两足指向下柱席，两涌泉相拓，坐两足跟头，两膝头外扒，手身前向下尽势，七通。去劳损陰疼膝冷、脾瘦肾干。</p><p>又云：两手抱两膝，极势，来去摇之七七，仰头向后。去膝冷。</p><p>又云：偃卧，展两胫，两足指左向，直两手身旁，鼻纳气七息。除死肌及胫寒。</p><p>又云：立，两手搦腰遍，使身正，放纵，气下使得所，前后振摇七七，足并头两向，振摇二七，头上下摇之七，缩咽举两膊，仰柔脊，冷气散，令脏腑气向涌泉通彻。</p><p>又云：互跪，两手向后，手掌合地，出气向下。始，渐渐向下，觉腰脊大闷，还上，来去二七。身正，左右散气，转腰三七，去脐下冷闷、膝头冷、解溪内病。</p><p>六十六、虚劳陰冷候</p><p>陰陽俱虚弱故也。肾主精髓，开窍于陰。今陰虚陽弱，血气不能相荣，故使陰冷也。久不已，则陰萎弱。</p><p>六十七、虚劳髀枢痛候</p><p>劳伤血气，肤腠虚疏，而受风冷故也。肾主腰脚，肾虚弱则为风邪所乘，风冷客于髀枢之间，故痛也。</p><p>六十八、虚劳偏枯候</p><p>夫劳损之人，体虚易伤风邪。风邪乘虚客于半身，留在肌肤，未即发作，因饮水，水未消散，即劳于肾，风水相搏，乘虚偏发，风邪留止，血气不行，故半身手足枯细，为偏枯也</p><p>六十九、虚劳陰萎候</p><p>肾开窍于陰，若劳伤于肾，肾虚不能荣于陰器，故萎弱也。诊其脉，瞥瞥如羹上肥，陽气微；连连如蜘蛛丝，陰气衰。陰陽衰微，而风邪入于肾经，故陰不起，或引小腹痛也。</p><p>《养生方》云：水银不得近陰，令玉茎消缩。</p><p>七十、虚劳陰痛候</p><p>肾气虚损，为风邪所侵，邪气流入于肾经，与陰气相击，真邪交争，故令陰痛。但冷者唯痛，挟热则肿。其汤熨针石，别有正方，补养宣导，今附于后。</p><p>《养生方·导引法》云：两足指向下柱席，两涌泉相拓，坐两足跟头，两膝头外扒，手身前向下尽势，七通。去劳损、陰痛、膝冷。</p><p>七十一、虚劳陰肿候</p><p>此由风热客于肾经，肾经流于陰器，肾虚不能宣散，故致肿也。</p><p>七十二、虚劳陰疝肿缩候</p><p>疝者，气痛也。众筋会于陰器。邪客于厥陰、少陰之经，与冷气相搏，则陰痛肿而挛缩</p><p>七十三、虚劳陰下痒湿候</p><p>大虚劳损，肾气不足，故陰冷，汗液自泄，风邪乘之，则瘙痒。其汤熨针石，别有正方，补养宣导，今附于后。</p><p>《养生方·导引法》云：偃卧，令两手布膝头，取踵置尻下，以口纳气，腹胀自极，以鼻出气，七息。除陰下湿，少腹里痛、膝冷不随。</p><p>七十四、虚劳陰疮候</p><p>肾荣于陰器，肾气虚，不能制津液，则汗湿，虚则为风邪所乘，邪客腠理，而正气不泄，邪正相干，在于皮肤，故痒。搔之则生疮。</p><p>七十五、风虚劳候</p><p>风虚者，百 之长。劳伤之人，血气虚弱，其肤腠虚疏，风邪易侵。或游易皮肤，或沉滞脏腑，随其所感，而众病生焉。其汤熨针石，别有正方，补养宣导，今附于后。</p><p>《养生方·导引法》云：屈一足，指向地努之，使急，一手倒挽足解溪，向心极势，腰、足解溪、头如似骨解、气散，一手向后拓席，一时尽势三七。左右换手亦然。去手足腰膊风热急闷。</p><p>又云：抑头却背，一时极势，手向下至膝头，直腰，面身正。还上，来去三七。始正身，纵手向下，左右动腰二七，上下挽背脊七。渐去背脊、臂膊、腰冷不和。头向下努，手长舒向背上高举，手向上，共头，渐渐五寸，一时极势，手还收向心前、向背后，去来和谐，气共力调，不欲气强于力，不欲力强于气，二七。去胸背前后筋脉不和、气血不调。</p><p>又云：伸左胫，屈右膝内压之，五息止。引肺气，去风虚，令人目明。根据经为之，引肺中气，去风虚病，令人目明，夜中见色，与昼无异。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhubingyuanhoulun/119990.html' class='pagedaohang'>【上一篇】<i>:卷之五-腰背病诸候（凡十论）</i></a></span><span class="tomenu"><a href="https://ChineseBooks.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhubingyuanhoulun/119988.html' class='pagedaohang'>【下一篇】<i>：卷之三-虚劳病诸候上（凡三十九论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>