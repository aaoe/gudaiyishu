<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之七-伤寒病诸候上（凡三十三论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之七-伤寒病诸候上（凡三十三论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119986.html' class='pagedaohang'>【上一篇】<i>:卷之八-伤寒病诸候下（凡四十四论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119984.html' class='pagedaohang'>【下一篇】<i>：卷之六-解散病诸候（凡二十六论）</i></a></span>
</ul>
<div class="articleContent" id="articleContent"> <p>一、伤寒候</p><p>经言：春气温和，夏气暑热，秋气清凉，冬气冰寒，此则四时正气之序也。冬时严寒，万类深藏，君子固密，则不伤于寒。夫触冒之者，乃为伤寒耳。其伤于四时之气，皆能为病，而以伤寒为毒者，以其最为杀厉之气也。即病者，为伤寒；不即病者，其寒毒藏于肌骨中；至春变为温病；夏变为暑病。暑病者，热重于温也。是以辛苦之人，春夏必有温病者，皆由其冬时触冒之所致，非时行之气也。其时行者，是春时应暖而反寒，夏时应热而反冷，秋时应凉而反热，冬时应寒而反温，非其时而有其气。是以一岁之中，病无少长，多相似者，此则时行之气也。</p><p>夫伤寒病者，起自风寒，入于腠理，与精气交争，荣卫痞隔，周行不通。病一日至二日，气在孔窍皮肤之间，故病者头痛恶寒，腰背强重，此邪气在表，洗浴发汗即愈。病三日以上，气浮在上部，胸心填塞，故头痛、胸中满闷，当吐之则愈。病五日以上，气深结在脏，故腹胀身重，骨节烦疼，当下之则愈。</p><p>夫热病者，皆伤寒之类也。或愈或死，其死皆以六七日间，其愈皆以十日以上，何也？</p><p>巨陽者，诸陽之属也，其脉连于风府，故为诸陽主气。人之伤于寒也，则为病热，热虽甚不死；其两感于寒而病者，必死。两感于寒者，其脉应与其病形何如？两伤于寒者，病一日，则巨陽与少陰俱病，则头痛、口干烦满。二日，则陽明与太陰俱病，则腹满、身热、不食、谵言。三日，则少陽与厥陰俱病，则耳聋、囊缩、厥逆，水浆不入，则不知人，六日而死。</p><p>夫五脏已伤，六腑不通，荣卫不行，如是之后，三日乃死何也？陽明者，十二经脉之长也。</p><p>其气血盛，故不知人，三日其气乃尽，故死。</p><p>其不两伤于寒者，一日巨陽受之，故头项痛，腰脊强。二日陽明受之，陽明主肉，其脉夹鼻络于目，故身热而鼻干，不得卧也。三日少陽受之，少陽主骨，其脉循胁络于耳，故胸胁痛耳聋。三陽经络皆受病，而未入通于脏也，故可汗而已。四日太陰受之，太陰脉布于胃，络于嗌，故腹满而嗌干。五日少陰受之，少陰脉贯肾络肺，系舌本，故口热舌干而渴。六日厥陰受之，厥陰脉循陰器而络于肝，故烦满而囊缩。三陰三陽，五脏六腑皆病，荣卫不行，五脏不通则死矣。其不两感于寒者，七日巨陽病衰，头痛少愈。八日陽明病衰，身热少愈。九日少陽病衰，耳聋微闻。十日太陰病衰，腹减如故，则思饮食。十一日少陰病衰，渴止不满，舌干已而咳。十二日厥陰病衰，囊从少腹微下。大气皆去，病日已矣。</p><p>治之奈何？治之各通其脏脉，病日衰。其病未满三日者，可汗而已，其病三日过者，可泄之而已。太陽病，头痛至七日以上，并自当愈，其经竟故也。若欲作再经者，当针补陽明，使经不传则愈矣。</p><p>相病之法，视色听声，观病之所。候脉要诀，岂不微乎。脉洪大者，有热，此伤寒病也。夫伤寒脉洪浮，秋佳春成病。寸口脉紧者，伤寒头痛。脉来洪大，伤寒病。少陰病，恶寒身拳而利，手足四逆者，不治；其人吐利，躁逆者死。利止而眩，时时自冒者死。四逆，恶寒而身拳，其脉不至，其人不烦而躁者死。病六日，其息高者死。伤寒热盛，脉浮大者生，沉小者死。头痛，脉短涩者死；浮滑者生。未得汗，脉盛大者生；细小者死。诊人大热，其脉细小者，死不治。伤寒热病，脉盛躁不得汗者，此陽之极，十死不治。未得汗，脉躁疾，得汗生；不得汗难瘥。头痛脉反涩，此为逆，不治；脉浮大而易治；细微为难治。</p><p>发汗若吐下者、若亡血无津液者，而陰陽自和必愈。夫下后发汗，其人小便不利，此亡津液，勿治，其小便利，必自愈。陽已虚，尺中弱者，不可发其汗也。咽干者，不可发其汗也。伤寒病，脉弦细，头痛而发热，此为属少陽。少陽不可发汗，发汗则 语，为属胃。胃和则愈，不和则烦而悸。少陰病，脉细沉而微，病在里，不可发其汗。少陰病，脉微，亦不可发汗，无陽故也。陽已虚，尺中弱涩者，复不可下。太陽病，发热而恶寒，热多而寒少，脉微弱，则无陽，不可发其汗；脉浮，可发其汗。发热自汗出而不恶寒，关上脉细数，不可吐。若诸四逆厥者，不可吐，虚家亦然。寒多热少，可吐者，此谓痰多也。治疟亦如之。头项不强痛，其寸脉微浮，胸中 牢，气上冲喉咽不得息，可吐之。治伤寒欲下之，切其脉牢，牢实之脉，或不能悉解，宜摸视手掌， 汗湿者，便可下矣。若掌不汗，病虽宜下，且当消息，温暖身体，都皆津液通，掌亦自汗，下之即了矣。太陰之为病，腹满吐食，不可下，下之益甚，时腹自痛。下之，胸下结牢，脉浮，可发其汗。陽明病，心下牢满，不可下，下之遂利，杀人，不可不审，不可脱尔，祸福正在于此。</p><p>太陽与少陽并病，心下牢，头项强眩，不可下。三陽合病，腹满身重，大小便调，其脉浮牢而数，渴欲饮水，此不可下。其汤熨针石，别有正方，补养宣导，今附于后。</p><p>《养生方·导引法》云：端坐生腰，徐徐以鼻纳气，以右手持鼻，徐徐闭目吐气。治伤寒头痛洗洗，皆当以汗出为度。</p><p>又云：举左手，顿左足，仰掌，鼻纳气四十息止，除身热背痛。</p><p>二、伤寒发汗不解候</p><p>伤寒初一日至二日，病在皮肤，名为在表。表者陽也，法宜发汗。今发汗而不解者，此是陽不受病。陽受病者，其人身体疼痛，发热而恶寒，敕啬拘急，脉洪大者，有此证候，则为病在表，发汗则愈。若但烦热，不恶寒，身不疼痛，此为表不受病，故虽强发其汗，而不能解也。</p><p>三、伤寒取吐候</p><p>伤寒大法，四日病在胸膈，当吐之愈。有得病二、三日，便心胸烦闷，此为毒气已入，有痰实者，便宜取吐。</p><p>四、中风伤寒候</p><p>中风伤寒之状，陽浮而陰弱。陽浮热自发，陰弱汗自出，啬啬恶寒，淅淅恶风，吸吸发热，鼻鸣干呕，此其候也。</p><p>太陽病中风，以火劫发其汗，邪风被火热，血气流溢失常，两陽相熏灼，其身发黄。陽盛即欲衄；陰虚则小便难。陰陽俱虚竭，身体则枯燥，但头汗出，齐颈而还。腹满微喘，口干咽烂，或不大便，久则 言，甚者至哕，手足躁扰，寻衣摸床。小便利者，其人可治。</p><p>陽明中风，口苦而咽干，腹满微喘，发热恶寒，脉浮紧，若下之则腹满，小便难。陽明病，能食为中风；不能食，为中寒。</p><p>少陽中风，两耳无闻，目赤，胸中满而烦，不可吐之，吐之则悸而惊。</p><p>太陰中风，四肢烦疼，其脉陽微陰涩而长，为欲愈。</p><p>少陰中风，其脉陽微陰浮，为欲愈。</p><p>厥陰中风，其脉微浮，为欲愈；不浮，为未愈。</p><p>五、伤寒一日候</p><p>伤寒一日，太陽受病，太陽者，膀胱之经也，为三陽之首，故先受病。其脉络于腰脊，主于头项。故得病一日，而头项背膊腰脊痛也。</p><p>六、伤寒二日候</p><p>伤寒二日，陽明受病。陽明者，胃之经也，主于肌肉，其脉络鼻入目。故得病二日，肉热鼻干，不得眠也。诸陽在表，表始受病，在皮肤之间，可摩膏、火炙，发汗而愈。</p><p>七、伤寒三日候</p><p>伤寒三日，少陽受病。少陽者，胆之经也，其脉循于胁，上于颈耳。故得病三日，胸胁热而耳聋也。三陽经络始相传，病未入于脏，故皆可汗而解。</p><p>八、伤寒四日候</p><p>伤寒四日，太陰受病。太陰者，脾之经也，为三陰之首。是故三日以前，陽受病讫，传之于陰，而太陰受病焉。其脉络于脾，主于喉嗌。故得病四日，腹满而嗌干也。其病在胸膈，故可吐而愈。</p><p>九、伤寒五日候</p><p>伤寒五日，少陰受病。少陰者，肾之经也，其脉贯肾络肺，系于舌。故得病五日，口热舌干，渴而引饮也。其病在腹，故可下而愈。</p><p>十、伤寒六日候</p><p>伤寒六日，厥陰受病。厥陰者，肝之经也，其脉循陰器，络于肝。故得病六日，烦满而囊缩也。此则陰陽俱受病，毒气在胃，故可下而愈。</p><p>十一、伤寒七日候</p><p>伤寒七日，病法当小愈，陰陽诸经，传病竟故也。今七日以后，病反甚者，欲为再经病也。再经病者，是陰陽诸经络，重受病故也。</p><p>十二、伤寒八日候</p><p>伤寒八日，病不解者，或者诸陰陽经络重受于病，或因发汗吐下之后毒气未尽，所以病证犹有也。</p><p>十三、伤寒九日以上候</p><p>伤寒九日以上病不除者，或初一经受病，即不能相传；或已传三陽讫，而不能传于陰，致停滞累日，病证不罢者；或三陽三陰传病已竟，又重感于寒，名为两感伤寒，则腑脏俱病，故日数多而病候改变。</p><p>十四、伤寒咽喉痛候</p><p>伤寒病过经而不愈，脉反沉迟，手足厥逆者，此为下部脉不至，陰陽隔绝，邪客于足少陰之络。毒气上熏，故咽喉不利，或痛而生疮。</p><p>十五、伤寒斑疮候</p><p>伤寒病证在表，或未发汗，或经发汗未解，或吐下后而热不除，此毒气盛故也。毒既未散，而表已虚，热毒乘虚出于皮肤，所以发斑疮隐轸如锦文，重者，喉口身体皆成疮也。</p><p>十六、伤寒口疮候</p><p>夫伤寒，冬时发其汗，必吐利，口中烂生疮，以其表里俱热，热不已，毒气熏上焦故也</p><p>十七、伤寒豌豆疮候</p><p>伤寒势毒气盛，多发 疮，其疮色白或赤，发于皮肤，头作瘭浆，戴白脓者，其毒则轻；有紫黑色作根，隐隐在肌肉里，其毒则重。甚者，五内七窍皆有疮。其疮形如豌豆，故以名焉。</p><p>十八、伤寒豌豆疮后灭瘢候</p><p>伤寒病发豌豆疮者，皆是热毒所为。所病折则疮愈，而毒气尚未全散，故疮痂虽落，其瘢犹 ，或凹凸肉起，所以宜用消毒灭瘢之药以敷之。</p><p>十九、伤寒谬语候</p><p>伤寒四五日，脉沉而喘满者，沉为在里，而反发其汗，津液越出，大便为难，表虚里实，久久则 语。发汗后，重发其汗，亡陽 语，其脉反和者，不死。陽明病，下血而语者，此为热入血室，但头汗出，当刺期门穴，随其实者而泻之， 然汗出者则愈。病若谵言妄语，身当有热，脉当得洪大，而反手足四厥，脉反沉细而微者，死病也。谵言妄语，身热，脉洪大生；沉细微，手足四逆者死。</p><p>二十、伤寒烦候</p><p>此由陰气少，陽气胜，故热而烦满也。少陰病，恶寒而拳，时自烦，欲去其衣被者，可治也。病脉已解，而反发烦者，病新瘥又强与谷，脾胃气尚弱，不能消谷，故令微烦，损谷即愈。少陰病，脉微细而沉，但欲卧，汗出不烦，欲自吐，五六日，自利后，烦躁不得卧寐者死。发汗后下之，脉平而小烦，此新虚不胜谷气故也。</p><p>二十一、伤寒虚烦候</p><p>伤寒发汗、吐、下以后，腑脏俱虚，而热气不散，故虚烦也。</p><p>二十二、伤寒烦闷候</p><p>伤寒毒气攻胃，故烦闷。或服药以后，表不解，心下有水气，其人微呕，热满而烦闷也</p><p>二十三、伤寒渴候</p><p>伤寒渴者，由热气入于脏，流于少陰之经。少陰主肾，肾恶燥，故渴而引饮。厥陰，渴欲饮水者，与之愈。</p><p>二十四、伤寒呕候</p><p>伤寒陽明病，热入胃，与谷气并，故令呕。或已经吐下，虚热在藏，必饮水，水入则胃家虚冷，亦呕也。伤寒发热无汗，呕不能食，而反汗出 然，是为转在陽明。伤寒呕多，虽有陽明证，不可攻也。少陰病，下利，脉微涩，呕而汗出，必数更衣，反少者当温其上，灸之。</p><p>二十五、伤寒干呕候</p><p>此谓热气在于脾胃也。或发汗解后，胃中不和，尚有蓄热，热气上熏，则心下痞结，故干呕。</p><p>二十六、伤寒吐逆候</p><p>伤寒少陰病，其人饮食入口则吐，或心中温温，欲吐不能，当遂吐之。若始得之，手足寒，脉弦迟，此中有寒饮，不可吐也，当温之。病患脉数，数为有热，当消谷引食，反吐者，师发其汗，陽微，膈气虚，脉则为数，数为客陽，不能消谷，胃中虚冷故也。</p><p>二十七、伤寒哕候</p><p>伤寒大吐下之后，极虚，复极汗出者，其水郁以发其汗者，因得哕。所以然者，胃中寒冷故也。伤寒哕而腹满者，视其前后，知何部不利，利之即愈。陽明病能食，下之不解，其人不能食，攻其热必哕，所以哕者，胃中虚冷故也。又病患本虚，伏热在胃，则胸满，胸满则气逆，气逆不可攻其热，攻其热必哕。</p><p>二十八、伤寒喘候</p><p>伤寒太陽病，下之微喘者，外未解故也。夫发汗后，饮水多者必喘，以水停心下，肾气乘心故喘也。以水灌之，亦令喘也。</p><p>二十九、伤寒厥候</p><p>厥者，逆也。逆者，谓手足逆冷也。此由陽气暴衰，陰气独盛，陰胜于陽，故陽脉为之逆，不通于手足，所以逆冷也。伤寒，一二日至四五日厥者，必发热。前发热者后必厥，厥深热亦深，厥微热亦微。厥应下之，而反发其汗者，口伤烂赤。伤寒先厥后发热，下利必自止。而反汗出，必咽喉中强痛，其为喉痹。发热无汗，而利必自止，不止，便脓血。便脓血者，其喉不痹。伤寒先厥者，不可下之。后发热而利者，必自止，见厥复利。伤寒病，厥五日，热亦五日，设六日，当复厥，不厥之者，自愈。厥终不过五日，以热五日，故知愈也。发热而厥，七日而下利者，为难治。其脉促，手足厥逆者，可灸之。下利，手足厥，无脉，灸之不温，反微喘者死。下利，厥，烦躁不能卧者死。病六七日，其脉数，手足厥，烦躁，灸厥陰，厥不还者死。发热，下利至甚，厥不止者死。下利后，其脉绝，手足厥，卒时脉还，手足温者生，不还者死。</p><p>三十、伤寒悸候</p><p>悸者，动也，谓心下悸动也。此由伤寒病发汗以后，因又下之，内有虚热则渴，渴则饮水，水气乘心，必振寒而心下悸也。太陽病，小便不利者，为多饮水，心下必悸。小便少者，必苦里急。夫脉浮数，法当汗出而愈，而下之，身体重，心悸，不可发汗，当自汗出而解。所以然者，尺中微，里虚，须表里实，津液自和，便自汗出愈也。</p><p>三十一、伤寒痉候</p><p>痉之为病，身热足寒，项颈强，恶寒，时头热，面目热，摇头，卒口噤，背直身体反张是也。此由肺移热于肾，传而为痉。痉有刚柔，太陽病，发热无汗，而反恶寒，为刚痉；发热汗出而恶寒，为柔痉。诊其脉沉细，此为痉也。</p><p>三十二、伤寒心痞候</p><p>太陽少陽并病，脉浮紧，而下之，紧反入里，则作痞。痞者，心下满也。病发于陰者，不可下，下之则心下痞，按之自 ，但气痞耳，不可复下也。若热毒气乘心，心下痞满，面赤目黄，狂言恍惚者，此为有实，宜速吐下之。</p><p>三十三、伤寒结胸候</p><p>结胸者，谓热毒结聚于心胸也。此由病发于陽，而早下之，热气乘虚而痞结不散也。按之痛，其脉寸口浮，关上反自沉是也。脉大，不可下，下之即死。脉浮而大，下之为逆。若陽脉浮，关上小细沉紧，而饮食如故，时小便利者，名为脏结。脏结病，舌上白胎滑，为难治。不往来寒热，其人反静，舌上不胎者，不可攻之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119986.html' class='pagedaohang'>【上一篇】<i>:卷之八-伤寒病诸候下（凡四十四论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119984.html' class='pagedaohang'>【下一篇】<i>：卷之六-解散病诸候（凡二十六论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>