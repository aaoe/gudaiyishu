<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之三十七-妇人杂病诸候一（凡三十二论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之三十七-妇人杂病诸候一（凡三十二论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119923.html' class='pagedaohang'>【上一篇】<i>:卷之三十八-妇人杂病诸候二（凡一十九论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119921.html' class='pagedaohang'>【下一篇】<i>：卷之三十六-腕伤病诸候（凡九论）</i></a></span>
</ul>
<div class="articleContent" id="articleContent"> <p>一、风虚劳冷候</p><p>风虚劳冷者，是人体虚劳，而受于冷也。夫人将摄顺理，则血气调和，风寒暑湿，不能为害。若劳伤血气，便致虚损，则风冷乘虚而干之，或客于经络，或入于腹内。其经络得风冷，则气血冷涩，不能自温于肌肤也。腹内得风冷，则脾胃弱，不消饮食也。随其所伤而变成病，若大肠虚者，则变下利；若风冷入于子脏，则令脏冷，致使无儿；若搏于血，则血涩壅，亦令经水不利，断绝不通。</p><p>二、风邪惊悸候</p><p>风邪惊悸者，是风乘于心故也。心藏神，为诸脏之主。若血气调和，则心神安定；若虚损，则心神虚弱，致风邪乘虚干之，故惊而悸动不定也。其惊悸不止，则变恍惚而忧惧。</p><p>三、虚汗候</p><p>人以水谷之精，化为血气津液，津液行于腠理。若劳伤损动，陽气外虚，腠理开，血气衰弱，故津液泄越，令多汗也。其虚汗不止，则变短气，柴瘦而羸瘠也。亦令血脉减损，经水痞涩，甚者闭断不通也。</p><p>四、中风候</p><p>中风者，虚风中于人也。风是四时八方之气，常以冬至之日，候其八方之风，从其乡来者，主长养万物；若不从其乡来，名为虚风，则害万物。人体虚者，则中之，当时虽不即发，停在肌肤，后或重伤于风，前后重沓，因体虚则发。人腑脏俞皆在背，中风多从俞入，随所中之俞而发病。</p><p>若心中风，但得偃卧，不得倾侧，汗出。若唇赤汗流者，可治，急灸心俞百壮。若唇或青或白，或黄或黑，此是心坏为水，面目亭亭，时悚动者，皆不复可治，五六日而死。</p><p>若肝中风，踞坐，不得低头，若绕两目连额上色微有青，唇青而面黄者，可治，急灸肝俞百壮。若大青黑，面一黄一白者，是肝已伤，不可复治，数日而死。</p><p>若脾中风，踞而腹满，身通黄，吐咸水，汗出者，可治，急灸脾俞百壮。若手足青者，不可复治。</p><p>肾中风，踞而腰痛，视胁左右，未有黄色如饼KT 大者，可治，急灸肾俞百壮。若齿黄赤，鬓发直，面土色，不可复治。</p><p>肺中风，偃卧而胸满短气，冒闷汗出，视目下鼻上下两边下行至口，色白者，可治，急灸肺俞百壮。若色黄者，为肺已伤，化为血，而不可复治。其人当妄，掇空自拈衣，此亦数日而死。</p><p>五、中风口噤候</p><p>中风口噤，是体虚受风，风入颔颊夹口之筋也。手三陽之筋，结入于颔颊；足陽明之筋，上夹于口。而风挟冷，乘虚而入其筋，则筋挛，故引牙关急而口噤。</p><p>六、角弓反张候</p><p>角弓反张，是体虚受风，风入诸陽之经也。人陰陽经络，周环于身，风邪乘虚入诸陽之经，则腰背反折，挛急如角弓之状。</p><p>七、偏风口候</p><p>偏风口 ，是体虚受风，风入于夹口之筋也。足陽明之筋，上夹于口，其筋偏虚，而风因乘之，使其经筋偏急不调，故令口 僻也。</p><p>八、贼风偏枯候</p><p>贼风偏枯，是体偏受风，风客于半身也。人有劳伤血气，半身偏虚者，风乘虚入客，为偏风也。其风邪入深，真气去，邪气独留，则为偏枯。此由血气衰损，为风所客，令血气不相周荣于肌肉，故令偏枯也。</p><p>九、风眩候</p><p>风眩，是体虚受风，风入于脑也。诸腑脏之精，皆上注于目；其血气与脉，并上属于脑。循脉引于目系，目系急，故令眩也。其眩不止，风邪甚者，变癫倒为癫疾。</p><p>十、癫狂候</p><p>癫者，卒发仆地，吐涎沫，口 ，目急，手足缭戾，无所觉知，良久乃苏。狂者，或言语倒错，或自高贤，或骂詈，不避亲疏，亦有自定之时。皆由血气虚，受风邪所为。人禀陰陽之气而生，风邪入并于陰则为癫，入并于陽则为狂。陰之与陽，更有虚有实，随其虚时，为邪所并则发，故发癫又发狂。</p><p>又人在胎之时，其母卒大惊动，精气并居，亦令子发癫，此则小儿而发癫者，是非关长因血气虚损，受风邪所为。</p><p>又有五癫：一曰陽癫，二曰陰癫，三曰风癫，四曰湿癫，五曰劳癫，此盖随其感处之由又有牛、马、猪、鸡、狗之癫，皆以其癫发之时，声形状似于牛、马等，故以为名也。</p><p>俗云：病癫人忌食六畜之肉，食者癫发之状，皆悉象之。</p><p>十一、风瘙痒候</p><p>风瘙痒者，是体虚受风，风入腠理，与血气相搏，而俱往来，在于皮肤之间。邪气微，不能冲击为痛，故但瘙痒也。</p><p>十二、风蛊候</p><p>风蛊者，由体虚受风，风在皮肤之间。其状，婬婬跃跃，若蛊物刺，一身尽痛，侵伤血气，动作如蛊毒之状，谓之风蛊。</p><p>十三、癞候</p><p>癞病，是贼风入百脉，伤五脏，连注骨髓俱伤，而发于外，使眉睫堕落，皮肉生疮，筋烂节断，语声嘶破。而毒风之变，冷热不同，故腠理发癞，形状亦异。</p><p>十四、气候</p><p>气病，是肺虚所为。肺主气，五脏六腑皆禀气于肺。忧思恐怒，居处饮食不节，伤动肺气者，并成病。其气之病，有虚有实。其肺气实，谓之有余，则喘逆上气。其肺气虚，谓之不足，则短乏少气。而有冷有热，热则四肢烦热也，冷则手足逆冷。</p><p>十五、心痛候</p><p>心痛，是脏虚受风，风冷邪气乘于心也。其痛发，有死者，有不死成疹者。心为诸脏主而藏神，其正经不可伤，伤之而痛者，名为真心痛，朝发夕死，夕发朝死。心之支别络，为风冷所乘而痛者，故痛发乍间乍甚，而成疹也。</p><p>十六、心腹痛候</p><p>心腹痛者，腑脏虚弱，风邪客于其间，与真气相击，故痛。其痛随气上下，或上冲于心，或下攻于腹，故心腹痛。</p><p>十七、腹中痛候</p><p>腹痛者，由脏腑虚弱，风冷邪气乘之，邪气与正气相击，则腹痛也。</p><p>十八、小腹痛候</p><p>小腹痛者，此由胞络之间，宿有风冷，搏于血气，停结小腹。因风虚发动，与血相击，</p><p>十九、月水不调候</p><p>妇人月水不调，由劳伤气血，致体虚受风冷，风冷之气客于胞内，伤冲脉、任脉，损手太陽、少陰之经也。冲任之脉，皆起于胞内，为经络之海。手太陽小肠之经，手少陰心之经，此二经为表里，主上为乳汁，下为月水。然则月水是经络之余，若冷热调和，则冲脉、任脉气盛，太陽、少陰所主之血宣流，以时而下。若寒温乖适，经脉则虚，有风冷乘之，邪搏于血，或寒或温，寒则血结，温则血消，故月水乍多乍少，为不调也。</p><p>诊其脾脉，沉之而濡，浮之而虚，苦腹胀烦满，胃中有热，不嗜食，食不化，大便难，四肢苦痹，时不仁，得之房内，月事不来，来而并。</p><p>又，少陰脉涩则血不来，此为居经，三月一来。又，脉微，血气俱虚，年少者，亡血之脉也。乳子、下利为可，不尔者，此为居经，亦三月一来。又，经水一月再来者，经来时，其脉欲自如常，而反微者，不利、不汗出者，其经三月必来。</p><p>《养生方》云：病忧恚泣哭，以令陰陽结气不和，故令月水时少时多，内热苦渴，色恶，体肌枯，身重。</p><p>二十、月水不利候</p><p>妇人月水不利者，由劳伤血气，致令体虚而受风冷；风冷客于胞内，损伤冲任之脉，手太陽、少陰之经故也。冲脉、任脉为经脉之海，皆起于胞内；手太陽小肠之经也，手少陰心之经也，此二经为表里，主下为月水。风冷客于经络，搏于血气，血得冷则壅滞，故令月水来不宣利也。</p><p>诊其脉，从寸口邪入上者，名曰解脉，来至状如琴弦，苦小腹痛，经月不利，孔窍生疮。又，左手关上脉，足厥陰经也，沉为陰，陰虚者，主月经不利，腰腹痛。尺脉滑，血气实，经绝不利。又，脉左手尺来而断绝者，月水不利也。又，脉寸关调如故，而尺脉绝不至者，月经不利，当患小腹引腰绞痛，气积聚上叉胸胁。</p><p>二十一、月水来腹痛候</p><p>妇人月水来腹痛者，由劳伤血气，以致体虚，受风冷之气，客于胞络，损冲任之脉，手太陽、少陰之经。冲脉、任脉皆起于胞内，为经脉之海也；手太陽小肠之经，手少陰心之经也，此二经共为表里，主下为月水。其经血虚，受风冷，故月水将下之际，血气动于风冷，风冷与血气相击，故令痛也。</p><p>二十二、月水不断候</p><p>妇人月水不断者，由损伤经血，冲脉、任脉虚损故也。冲任之脉，为经脉之海；手太陽小肠之经也，手少陰心之经也，此二经为表里，主下为月水。劳伤经脉，冲任之气虚损，故不能制其经血，故令月水不断也。凡月水不止而合陰陽，冷气上入脏，令人身体面目痿黄，亦令绝子不产也。</p><p>二十三、月水不通候</p><p>妇人月水不通者，由劳损血气，致令体虚受风冷，风冷邪气客于胞内，伤损冲任之脉，并手太陽、少陰之经，致胞络内绝，血气不通故也。冲任之脉，起于胞内，为经脉之海；手太陽小肠之经也，手少陰心之经也，此二经为表里，主下为月水。风冷伤其经血，血性得温则宣流，得寒则涩闭，既为冷所结搏，血结在内，故令月水不通。</p><p>又云：肠中鸣，则月事不来，病本于胃。所以然者，风冷干于胃气，胃气虚，不能分别水谷，使津液不生，血气不成故也。</p><p>又云：醉以入房，则纳气竭绝，伤肝，使月事衰少不来也。所以尔者，肝藏于血，劳伤过度，血气枯竭于内也。</p><p>又，先经唾血，及吐血、下血，谓之脱血，使血枯，亦月事不来也。</p><p>又，利血，经水亦断，所以尔者，津液减耗故也。利止，津液生，其经自下。</p><p>诊其肾脉微涩，为不利者，是月水不来也。又左手关后尺内浮，为陽；陽绝者，无膀胱脉也，月事则闭。又，肝脉沉之而急，浮之亦然，时小便难，苦头眩痛，腰背痛，足为寒，时疼，月事不来，时恐，得之少之时有所堕坠也。</p><p>月水不通，久则血结于内生块，变为血瘕，亦作血症。血水相并，壅涩不宣通，脾胃虚弱，变为水肿也。所以然者，脾候身之肌肉，象于土，土主能克消于水，水血既并，脾气衰弱，不能克消，故水气流溢，浸渍肌肉，故肿满也。</p><p>二十四、带下候</p><p>带下者，由劳伤过度，损动经血，致令体虚受风冷，风冷入于胞络，搏其血之所成也。</p><p>冲脉、任脉为经络之海。任之为病，女子则带下。而手太陽为小肠之经也，手少陰心之经也，心为脏，主于里，小肠为腑，主于表。此二经之血，在于妇人，上为乳汁，下为月水，冲任之所统也。冲任之脉既起于胞内，陰陽过度，则伤胞络，故风邪乘虚而入于胞，损冲、任之经，伤太陽、少陰之血，致令胞络之间，秽液与血相兼，连带而下。冷则多白，热则多赤，故名带下。</p><p>又，带下有三门：一曰胞门，二曰龙门，三曰玉门。已产属胞门，未产属龙门，未嫁属玉门。又，未嫁女亦有三病：一者，经水初下，陰内热，或当风，或因扇得冷。二者，或因以寒水洗之得病。又三者，或见月水初下，惊恐得病，皆属带下也。</p><p>又，妇人年五十所，病下利，数十日不止，暮发热，小腹里急痛，腹满，手掌烦热，唇口干燥。此因曾经半产，瘀血在小腹不去，此疾必带下。所以知瘀血者，唇口燥，即是其证又，妇人年五十所，病但苦背痛，时时腹中痛，少食多厌。诊其脉，陽微，关尺小紧，形脉不相应，病如此，在下焦，此必带下。</p><p>又，妇人带下，六极之病，脉浮即肠鸣腹满，脉紧即腹中痛，脉数则陰中痒痛生疮，脉弦即陰疼掣痛。</p><p>二十五、带五色俱下候</p><p>带下病者，由劳伤血气，损动冲脉、任脉，致令其血与秽液兼带而下也。冲任之脉，为经脉之海。经血之行，内荣五脏，五脏之色，随脏不同。伤损经血，或冷或热，而五脏俱虚损者，故其色随秽液而下，为带五色俱下。</p><p>二十六、带下青候</p><p>此由劳伤血气，损动冲脉、任脉。冲任之脉，皆起于胞内，为经脉之海；手太陽小肠之经也，手少陰心之经也，此二经主下为月水。若经脉伤损，冲任气虚，不能约制经血，则与秽液相兼而成带下。然五脏皆禀血气，其色则随脏而不同。肝脏之色青，带下青者，是肝脏虚损，故带下而挟青色。</p><p>二十七、带下黄候</p><p>劳伤血气，损动冲脉、任脉。冲任之脉，皆起于胞内，为经脉之海；手太陽小肠之经也，手少陰心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。脾脏之色黄，带下黄者，是脾脏虚损，故带下而挟黄色。</p><p>二十八、带下赤候</p><p>劳伤血气，损动冲脉、任脉。冲任之脉，皆起于胞内，为经脉之海；手太陽小肠之经也，手少陰心之经也，此二经主下为月水。若经脉伤损，冲任气虚，不能约制经血，则与秽液相兼而成带下。然五脏皆禀血气，其色则随脏不同。心脏之色赤，带下赤者，是心脏虚损，故带下而挟赤色。</p><p>二十九、带下白候</p><p>劳伤血气，损动冲脉、任脉。冲任之脉，皆起于胞内，为经脉之海；手太陽小肠之经也，手少陰心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。肺脏之色白，带下白者，肺脏虚损，故带下而挟白色也。</p><p>三十、带下黑候</p><p>劳伤血气，损动冲脉、任脉。冲任之脉，皆起于胞内，为经脉之海；手太陽小肠之经也，手少陰心之经也，此二经主下为月水。若经脉伤损，冲任气虚，不能约制经血，则血与秽液相兼而成带下。然五脏皆禀血气，其色则随脏不同。肾脏之色黑，带下黑者，是肾脏虚损，故带下而挟黑色也。</p><p>三十一、带下月水不利候</p><p>带下之病，由劳伤血气，损动冲脉、任脉。冲任之脉，起于胞内，为经脉之海。经血伤损，故血与秽液相兼而成带下。带下输泻则脏虚，而重被风冷乘之，入伤手太陽、少陰之经，则使月水不利。所以尔者，手太陽小肠之经也，为腑、主表，手少陰心之经也，为脏、主里，此二经共合，其经血上为乳汁，下为月水；血性得寒则涩，既为风冷所乘，故带下而血涩，所以月水不利也。</p><p>三十二、带下月水不通候</p><p>带下之病，由劳伤血气，损动冲脉、任脉。冲脉、任脉起于胞内，为经脉之海。经血伤损，故血与秽液相兼而成带下。带下输泻则脏虚，而重被风冷乘之，入伤手太陽、少陰之经，则使月水不通。所以尔者，手太陽小肠之经也，为腑、主表；手少陰心之经也，为脏、主里，此二经共合，其经血上为乳汁，下为月水；血性得寒则涩，既为风冷所乘，冷气沉积，故血结壅，所以带下月水不通。凡月水不通，血结积聚，变成血瘕。血瘕亦变面目浮肿也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119923.html' class='pagedaohang'>【上一篇】<i>:卷之三十八-妇人杂病诸候二（凡一十九论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119921.html' class='pagedaohang'>【下一篇】<i>：卷之三十六-腕伤病诸候（凡九论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>