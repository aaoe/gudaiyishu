<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之四十六-小儿杂病诸候二（凡三十四论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之四十六-小儿杂病诸候二（凡三十四论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119913.html' class='pagedaohang'>【上一篇】<i>:卷之四十七-小儿杂病诸候三（凡四十五论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119911.html' class='pagedaohang'>【下一篇】<i>：卷之四十五-小儿杂病诸候一（凡二十九论）</i></a></span>
</ul>
<div class="articleContent" id="articleContent"> <p>三十、时气病候</p><p>时气病者，是四时之间，忽有非节之气，如春时应暖而反寒，夏时应热而反冷，秋时应凉而反热，冬时应寒而反温。其气伤人，为病亦头痛、壮热，大体与伤寒相似，无问长幼，其病形证略同。言此时通行此气，故名时气。世亦呼为天行。</p><p>三十一、天行病发黄候</p><p>四时之间，忽有非节之气伤人，谓之天行。大体似伤寒，亦头痛壮热。其热入于脾胃，停滞则发黄也。脾与胃合，俱象土，其色黄，而候于肌肉。热气蕴积，其色蒸发于外，故发</p><p>三十二、时气腹满候</p><p>时气之病，是四时之间，忽有非节之气伤人，其病状似伤寒，亦头痛壮热也。而腹满者，是热入腹，与脏气相搏，气痞涩在内，故令腹满。若毒而满者，毒气乘心，烦懊者死。</p><p>三十三、时气病结热候</p><p>时气之病，是四时之间，忽有非节之气伤人，其病状似伤寒，亦头痛壮热。热入腹内，与腑脏之气相结，谓之结热。热则大小肠痞涩，大小便难而苦烦热是也。</p><p>三十四、败时气病候</p><p>时气之病，是四时之间，忽有非节之气伤人，其病状似伤寒，亦头痛壮热。若施治早晚失时，投药不与病相会，致令病连滞不已，乍瘥乍剧，或寒或热，败坏之证，无常是也。</p><p>三十五、时气病兼疟候</p><p>时气之病，是四时之间，忽有非节之气伤人，其病状似伤寒，亦头痛壮热。而又兼疟者，是日数未满，本常壮热，而邪不退，或乘于陰，或乘于陽。其乘于陽，陽争则热；其乘于陰，陰争则寒。陰陽之气为邪所并，互相乘加，故发寒热成疟也。</p><p>三十六、时气病得吐下后犹热候</p><p>时气之病，是四时之间，忽有非节之气伤人，其病似伤寒，亦头痛壮热。而得吐下之后，壮热犹不歇者，是肠胃宿虚，而又吐利，则为重虚，其热乘虚而入里，则表里俱热，停滞不歇，故虽吐下而犹热也。</p><p>三十七、时气病后不嗜食面青候</p><p>时气之病，是四时之间，忽有非节之气伤人，客于肌肤，与血气相搏，故头痛壮热。热歇之后，不嗜食而面青者，是胃内余热未尽，气满，故不嗜食也。诸陽之气，俱上荣于面，陽虚未复，本带风邪，风邪挟冷，冷搏于血气，故令面青也。</p><p>三十八、时气病发复候</p><p>时气之病发复者，是四时之间，忽有非节之气伤人，客于肌肤，搏于血气，蕴积则变壮热头痛。热退之后，气血未和，腑脏热势未尽，或起早劳动，或饮食不节，故其病重发，谓之复也。然发复多重于初病者，血气已虚，重伤故也。</p><p>三十九、温病候</p><p>温病者，是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反暖，其气伤人即发，亦使人头痛壮热，谓之冬温病。凡邪之伤人，皆由触冒，所以感之。小儿虽不能触冒，其乳母抱持解脱，不避风邪冷热之气，所以感病也。</p><p>四十、温病下利候</p><p>温病者，是冬时严寒，人有触冒之，寒气入肌肉，当时不即发，至春成病，得暖气而发，则头痛壮热，谓之温病。又冬时应寒而反温，其气伤人，即发成病，使人头痛壮热，谓之冬温病也。其下利者，是肠胃宿虚，而感于温热之病，热气入于肠胃，与水谷相搏，肠虚则泄，故下利也。</p><p>四十一、温病鼻衄候</p><p>温病者，是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反温，其气伤人，即发成病，谓之冬温病，并皆头痛壮热。其鼻衄者，热乘于气，而入血也。肺候身之皮毛，主于气，开窍于鼻。温病则邪先客皮肤，而搏于气，结聚成热，热乘于血，血得热则流散，发从鼻出者，为衄也。</p><p>凡候热病鼻欲衄，其数发汗，汗不出，或初染病已来都不汗，而鼻燥喘息，鼻气有声，如此者，必衄也。小儿衄，止至一升数合，热因得歇；若至一斗数升，则死矣。</p><p>四十二、温病结胸候</p><p>温病是冬时严寒，人有触冒之，寒气入肌肉，当时不即发，至春得暖气而发，则头痛壮热，谓之温病。又冬时应寒而反温，其气伤人，即发成病，谓之冬温病，并皆头痛壮热。凡温热之病，四五日之后，热入里，内热腹满者，宜下之。若热未入里，而下之早者，里虚气逆，热结胸上，则胸痞满短气，谓之结胸也。</p><p>四十三、患斑毒病候</p><p>斑毒之病，是热气入胃，而胃主肌肉，其热挟毒，蕴积于胃，毒气熏发于肌肉。状如蚊蚤所啮，赤斑起，周匝遍体。此病或者伤寒，或时气，或温病，皆由热不时歇，故热入胃，变成毒，乃发斑也。凡发赤斑者，十生一死，黑者，十死一生。</p><p>四十四、黄病候</p><p>黄病者，是热入脾胃，热气蕴积，与谷气相搏，蒸发于外，故皮肤悉黄，眼亦黄。脾与胃合，俱象土，候肌肉，其色黄，故脾胃内热积蒸发，令肌肤黄。此或者伤寒，或时行，或温病，皆由热不时解，所以入胃也。</p><p>凡发黄而下利、心腹满者，死。诊其脉沉细者，死。</p><p>又有百日半岁小儿，非关伤寒、温病，而身微黄者，亦是胃热，慎不可灸也。灸之则热甚。此是将息过度所为，微薄其衣，数与除热粉散，粉之自歇，不得妄与汤药及灸也。</p><p>四十五、黄胆病候</p><p>黄胆之病，由脾胃气实，而外有温气乘之，变生热。脾与胃合，候肌肉，俱象土，其色黄。胃为水谷之海，热搏水谷气，蕴积成黄。蒸发于外，身疼膊背强，大小便涩，皮肤、面目、齿爪皆黄，小便如屋尘色，着物皆黄是也。小便宣利者，易治；若心腹满，小便涩者，多难治也。不渴者易治，渴者难治。脉沉细而腹满者，死也。</p><p>四十六、胎疸候</p><p>小儿在胎，其母脏气有热，熏蒸于胎，到生下小儿体皆黄，谓之胎疸也。</p><p>四十七、疟病候</p><p>疟病者，由夏伤于暑，客于皮肤，至秋因劳动血气，腠理虚而邪乘之，动前暑热，正邪相击，陰陽交争，陽盛则热，陰盛则寒。陰陽更盛更虚，故发寒热；陰陽相离，则寒热俱歇。若邪动气至，交争复发，故疟休作有时。</p><p>其发时节渐晏者，此由邪客于风府，循膂而下，卫气一日一夜常大会于风府，其明日日下一节，故其作日晏。其发早者，卫气之行风府，日下一节，二十一日下至尾 ，二十二日入脊内，上注于伏冲之脉，其气上行九日，出于缺盆之内，其气既上，故其病发更早。</p><p>其间日发者，由邪气内薄五脏，横连募原，其道远，其气深，其行迟，不能日作，故间日蓄积乃发也。</p><p>小儿未能触冒于暑，而亦病疟者，是乳母抱持解脱，不避风者也。</p><p>四十八、疟后余热候</p><p>夫风邪所伤，是客于皮肤，而痰饮渍于脏腑，致令血气不和，陰陽交争。若真气胜，则邪气退。邪气未尽，故发疟也。邪气虽退，气血上虚，邪气干于真气，脏腑壅痞，热气未散，故余热往来也。</p><p>四十九、患疟后胁内结硬候</p><p>疟是夏伤于暑，热客于皮肤，至秋复为风邪所折，陰陽交争，故发寒热。其病正发，寒热交争之时，热气乘脏，脏则燥而渴，渴而引饮，饮停成癖，结于胁下，故瘥后胁内结硬也</p><p>五十、疟后内热渴引饮候</p><p>疟病者，是夏伤于暑，热客于皮肤，至秋复为风邪所折，陰陽交争，故发寒热成疟。凡疟发欲解则汗，汗则津液减耗。又热乘于脏，脏虚燥。其疟瘥之后，腑脏未和，津液未复，故内犹热渴而引饮也。若引饮不止，小便涩者，则变成癖也。</p><p>五十一、寒热往来候</p><p>风邪外客于皮肤，内而痰饮渍于腑脏，致令血气不和，陰陽更相乘克，陽胜则热，陰胜则寒。陰陽之气，为邪所乘，邪与正相干，陰陽交争，时发时止，则寒热往来也。</p><p>五十二、寒热往来五脏烦满候</p><p>风邪外客于皮肤，内而痰饮渍于腑脏，致令血气不和，陰陽交争，故寒热往来。而热乘五脏，气积不泄，故寒热往来而五脏烦满。</p><p>五十三、寒热往来腹痛候</p><p>风邪外客于皮肤，内而痰饮渍于腑脏，血气不和，则陰陽交争，故寒热往来。而脏虚本挟宿寒，邪入于脏，与寒相搏，而击于脏气，故寒热往来而腹痛也。</p><p>五十四、寒热结实候</p><p>外为风邪客于皮肤，内而痰饮渍于腑脏，使血气不和，陰陽交争，则发寒热。而脏气本实，复为寒热所乘，则积气在内，使人胸胁心腹烦热而满，大便苦难，小便亦涩，是为寒热结实。</p><p>五十五、寒热往来食不消候</p><p>风邪外客于皮肤，内有痰饮渍于腑脏，使血气不和，陰陽交争，则寒热往来。其脾胃之气，宿挟虚冷，表虽寒热，而内冷发动。故食不消也。</p><p>五十六、寒热往来能食不生肌肉候</p><p>风邪外客于皮肤，内而痰饮渍于腑脏，使血气不和，陰陽交争，故发寒热往来。胃气挟热，热则消谷，谷消则引食，陰陽交争，为血气不和；血气不和，则不能充养身体。故寒热往来，虽能食而不生肌肉也。</p><p>五十七、胃中有热候</p><p>小儿血气俱盛者，则腑皆实，故胃中生热。其状：大便则黄，四肢壮，翕然体热者</p><p>五十八、热烦候</p><p>小儿脏腑实，血气盛者，表里俱热，则苦烦躁不安，皮肤壮热也。</p><p>五十九、热渴候</p><p>小儿血气盛者，则腑脏生热，热则脏燥，故令渴。</p><p>六十、中客忤候</p><p>小儿中客忤者，是小儿神气软弱，忽有非常之物，或未经识见之人触之，与鬼神气相忤而发病，谓之客忤也，亦名中客，又名中人。其状：吐下青黄白色，水谷解离，腹痛反倒夭矫，面变易五色。其状似痫，但眼不上摇耳，其脉弦急数者是也。若失时不治，久则难治。</p><p>若乳母饮酒过度，醉及房劳喘后乳者，最剧，能杀儿也。</p><p>六十一、为鬼所持候</p><p>小儿神气软弱，精爽微羸，而神魂被鬼所持录。其状：不觉有余疾，直尔萎黄，多大啼唤，口气常臭是也。</p><p>六十二、卒死候</p><p>小儿卒死者，是三虚而遇贼风，故无病仓卒而死也。三虚者，乘年之衰一也，逢月之空二也，失时之和三也。有人因此三虚，复为贼风所伤，使陰气偏竭于内，陽气阻隔于外，而壅闭，陰陽不通，故暴绝而死也。若腑脏未竭，良久乃苏；亦有兼挟鬼神气者，皆有顷邪退乃生也。</p><p>凡中客忤及中恶卒死，而邪气不尽，停滞心腹，久乃发动，多发成注也。</p><p>六十三、中恶候</p><p>小儿中恶者，是鬼邪之气卒中于人也。无问大小，若陰陽顺理，荣卫平和，神守则强，邪不干正。若精气衰弱，则鬼毒恶气中之。其状：先无他病，卒然心腹刺痛，闷乱欲死是也凡中恶腹大而满，脉紧大而浮者死，紧细而微者生。余势不尽，停滞脏腑之间，更发后，变为注也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119913.html' class='pagedaohang'>【上一篇】<i>:卷之四十七-小儿杂病诸候三（凡四十五论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119911.html' class='pagedaohang'>【下一篇】<i>：卷之四十五-小儿杂病诸候一（凡二十九论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>