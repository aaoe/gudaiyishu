<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之一-风病诸候上（凡二十九论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之一-风病诸候上（凡二十九论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119993.html' class='pagedaohang'>【上一篇】<i>:卷之二-风病诸候下（凡三十论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119991.html' class='pagedaohang'>【下一篇】<i>：序</i></a></span>
</ul>
<div class="articleContent" id="articleContent"> <p>一、中风候</p><p>中风者，风气中于人也。风是四时之气，分布八方，主长养万物。从其乡来者，人中少死病；不从其乡来者，人中多死病。其为病者，藏于皮肤之间，内不得通，外不得泄。其入经脉，行于五脏者，各随脏腑而生病焉。</p><p>心中风，但得偃卧，不得倾侧，汗出，若唇赤汗流者可治，急灸心俞百壮；若唇或青或黑，或白或黄，此是心坏为水。面目亭亭，时悚动者，皆不可复治，五六日而死。</p><p>肝中风，但踞坐，不得低头，若绕两目连额上，色微有青，唇青面黄者可治，急灸肝俞百壮；若大青黑，面一黄一白者，是肝已伤，不可复治，数日而死。</p><p>脾中风，踞而腹满，身通黄，吐咸汁出者可治，急灸脾俞百壮；若手足青者，不可复治肾中风，踞而腰痛，视胁左右，未有黄色如饼粢大者可治，急灸肾俞百壮；若齿黄赤，鬓发直，面土色者，不可复治。</p><p>肺中风，偃卧而胸满短气，冒闷汗出，视目下鼻上下两旁下行至口，色白者可治，急灸肺俞百壮；若色黄者，为肺已伤，化为血，不可复治。其人当妄，掇空指地，或自拈衣寻缝，如此数日而死。</p><p>诊其脉，虚弱者，亦风也；缓大者，亦风也；浮虚者，亦风也；滑散者，亦风也。</p><p>二、风候</p><p>风邪之气，若先中于陰，病发于五脏者，其状奄忽不知人，喉里噫噫然有声，舌强不能言。发汗身软者，可治；眼下及鼻人中左右上白者，可治；一黑一赤，吐沫者，不可治；汗不出，体直者，七日死。</p><p>三、风口噤候</p><p>诸陽经筋，皆在于头。手三陽之筋，并结入颔颊；足陽明之筋，上夹于口。诸陽为风寒所客则筋急，故口噤不开也。</p><p>诊其脉迟者生。</p><p>四、风舌强不得语候</p><p>脾脉络胃，夹咽，连舌本，散舌下。心之别脉系舌本。今心、脾二脏受风邪，故舌强不</p><p>五、风失音不语候</p><p>喉咙者，气之所以上下也。会厌者，音声之户；舌者，声之机；唇者，声之扇。风寒客于会厌之间，故卒然无音。皆由风邪所伤，故谓风失音不语。</p><p>《养生方》云：醉卧当风，使人发喑。</p><p>六、贼风候</p><p>贼风者，谓冬至之日，有疾风从南方来，名曰虚风。此风至能伤害于人，故言贼风也。</p><p>其伤人也，但痛不可得按抑，不可得转动，痛处体卒无热。伤风冷则骨解深痛，按之乃应骨痛也。但觉身内索索冷，欲得热物熨痛处，即小宽；时有汗。久不去，重遇冷气相搏，乃结成瘰 及偏枯；遇风热气相搏，乃变附骨疽也。</p><p>七、风痉候</p><p>风痉者，口噤不开，背强而直，如发痫之状。其重者，耳中策策痛；卒然身体痉直者，死也。由风邪伤于太陽经，复遇寒湿，则发痉也。</p><p>诊其脉，策策如弦，直上下者，风痉脉也。</p><p>八、风角弓反张候</p><p>风邪伤人，令腰背反折，不能俯仰，似角弓者，由邪入诸陽经故也。</p><p>九、风口候</p><p>风邪入于足陽明、手太陽之经，遇寒则筋急引颊，故使口 僻，言语不正，而目不能平视。</p><p>诊其脉，浮而迟者可治。</p><p>《养生方》云：夜卧，当耳勿得有孔，风入耳中，喜令口 。</p><p>十、柔风候</p><p>血气俱虚，风邪并入，在于陽则皮肤缓，在于陰则腹里急。柔风之状，四肢不能收，里急不能仰。</p><p>十一、风痱候</p><p>风痱之状，身体无痛，四肢不收，神智不乱，一臂不随者，风痱也。时能言者可治，不能言者不可治。</p><p>十二、风退候</p><p>风 退者，四肢不收，身体疼痛，肌肉虚满，骨节懈怠，腰脚缓弱，不自觉知是也。由皮肉虚弱，不胜四时之虚风，故令风邪侵于分肉之间，流于血脉之内使之然也。经久不瘥，即变成水病。</p><p>十三、风偏枯候</p><p>风偏枯者，由血气偏虚，则腠理开，受于风湿，风湿客于半身，在分腠之间，使血气凝涩，不能润养，久不瘥，真气去，邪气独留，则成偏枯。其状半身不随，肌肉偏枯，小而痛，言不变，智不乱是也。邪初在分腠之间，宜温卧取汗，益其不足，损其有余，乃可复也。</p><p>诊其胃脉沉大，心脉小牢急，皆为偏枯。男子则发左，女子则发右。若不喑，舌转者可治，三十日起。其年未满二十者，三岁死。又左手尺中神门以后脉足太陽经虚者，则病恶风偏枯，此由愁思所致，忧虑所为。其汤熨针石，别有正方，补养宣导，今附于后。</p><p>《养生方·导引法》云：正倚壁，不息行气，从头至足止。愈疽、疝、大风、偏枯、诸又云：仰两足指，五息止。引腰背痹、偏枯，令人耳闻声。常行，眼耳诸根，无有挂碍又云：以背正倚，展两足及指，暝心，从头上引气，想以达足之十趾及足掌心，可三七引，候掌心似受气止。盖谓上引泥丸，下达涌泉是也。</p><p>又云：正住倚壁，不息行气，从口趣令气至头始止，治疽、痹、大风偏枯。</p><p>又云：一足踏地，足不动，一足向侧相，转身欹势，并手尽急回，左右迭互二七，去脊风冷、偏枯不通润。</p><p>十四、风四肢拘挛不得屈伸候</p><p>此由体虚腠理开，风邪在于筋故也。春遇痹，为筋痹，则筋屈，邪客关机，则使筋挛。</p><p>邪客于足太陽之络，令人肩背拘急也。足厥陰，肝之经也。肝通主诸筋，王在春。其经络虚，遇风邪则伤于筋，使四肢拘挛，不得屈伸。</p><p>诊其脉，急细如弦者，筋急足挛也。若筋屈不已，又遇于邪，则移变入肝。其病状，夜卧则惊，小便数。其汤熨针石，别有正方，补养宣导，今附于后。</p><p>《养生方·导引法》云：手前后递互拓，极势三七，手掌向下，头低面心，气向下至涌泉、仓门，却努一时取势，散气，放纵。身气平，头动，膊前后欹侧，柔膊二七。</p><p>去膊井冷血。筋急，渐渐如消。</p><p>又云：两手抱左膝，伸腰，鼻纳气七息，展右足，除难屈伸拜起，胫中痛萎。</p><p>又云：两手抱右膝着膺，除下重难屈伸。</p><p>又云：踞坐，伸右脚，两手抱左膝头，伸腰，以鼻纳气，自极七息，展右足着外。除难屈伸拜起，胫中疼痹。</p><p>又云：立身，上下正直，一手上拓，仰手如似推物势，一手向下如捺物，极势，上下来去，换易四七。去膊内风，两膊井内冷血，两掖筋脉挛急。</p><p>又云：踞坐，伸左脚，两手抱右膝，伸腰，以鼻纳气，自极七息，展左足着外。除难屈伸拜起，胫中疼痹。</p><p>十五、风身体手足不随候</p><p>风身体手足不随者，由体虚腠理开，风气伤于脾胃之经络也。足太陰为脾之经，脾与胃合。足陽明为胃之经，胃为水谷之海也。脾候身之肌肉，主为胃消行水谷之气，以养身体四肢。脾气弱，即肌肉虚，受风邪所侵，故不能为胃通行水谷之气，致四肢肌肉无所禀受；而风邪在经络，搏于陽经，气行则迟，机关缓纵，故令身体手足不随也。</p><p>诊脾脉缓者，为风痿，四肢不用。又心脉、肾脉俱至，则难以言，九窍不通，四肢不举。肾脉来多，即死也。其汤熨针石，别有正方，补养宣导，今附于后。</p><p>《养生方·导引法》云：极力左右振两臀，不息九通，愈臀痛劳倦，风气不随。振两臀者，更互 ，犹言厥，九通中间，偃伏皆为之，名虾蟆行气，久行不已，愈臀痛劳倦，风气不随，不觉痛痒，作种种形状。</p><p>又云：偃卧，合两膝，布两足，伸腰，口纳气，振腹自极七息。除壮热疼痛，两胫不随又云：治四肢疼闷及不随，腹内积气，床席必须平稳，正身仰卧，缓解衣带，枕高三寸，握固。握固者，以两手各自以四指把手拇指，舒臂，令去身各五寸，两脚竖指，相去五寸，安心定意，调和气息，莫思余事，专意念气，徐徐漱醴泉。漱醴泉者，以舌舐略唇口牙齿，然后咽唾，徐徐以口吐气，鼻引气入喉。须微微缓作，不可卒急强作，待好调和。引气、吐气，勿令自闻出入之声。每引气，心心念送之，从脚趾头使气出。引气五息、六息，一出之，为一息；一息数至十息，渐渐增益，得至百息、二百息，病即除愈。不用食生菜及鱼肥肉。大饱食后，喜怒忧恚，悉不得辄行气。惟须向晓清静时行气，大佳，能愈万病。</p><p>十六、风湿痹身体手足不随候</p><p>风寒湿三气合而为痹。其三气时来，亦有偏多偏少。而风湿之气偏多者，名风湿痹也。</p><p>人腠理虚者，则由风湿气伤之，搏于血气，血气不行，则不宣，真邪相击，在于肌肉之间，故其肌肤尽痛。然诸陽之经，宣行陽气，通于身体，风湿之气客在肌肤，初始为痹。若伤诸陽之经，陽气行则迟缓，而机关弛纵，筋脉不收摄，故风湿痹而复身体手足不随也。</p><p>十七、风痹手足不随候</p><p>风寒湿三气合而为痹。风多者为风痹。风痹之状，肌肤尽痛。诸陽之经，尽起于手足，而循行于身体。风寒之客肌肤，初始为痹，后伤陽经，随其虚处而停滞，与血气相搏，血气行则迟缓，使机关驰纵，故风痹而复手足不随也。其汤熨针石，别有正方，补养宣导，今附于后。</p><p>《养生方·导引法》云：左右拱两臂，不息九通。治臂足痛，劳倦风痹不随。</p><p>十八、风半身不随候</p><p>风半身不随者，脾胃气弱，血气偏虚，为风邪所乘故也。脾胃为水谷之海，水谷之精化为血气，润养身体。脾胃既弱，水谷之精润养不周，致血气偏虚，而为风邪所侵，故半身不随也。</p><p>诊其寸口沉细，名曰陽内之陰。病苦悲伤不乐，恶闻人声，少气，时汗出，臂偏不举。</p><p>又寸口偏绝者，则偏不随；其两手尽绝者，不可治也。</p><p>十九、偏风候</p><p>偏风者，风邪偏客于身一边也。人体有偏虚者，风邪乘虚而伤之，故为偏风也。其状，或不知痛痒，或缓纵，或痹痛是也。其汤熨针石，别有正方，补养宣导，今附于后。</p><p>《养生方·导引法》云：一手长舒，令掌仰，一手捉颏，挽之向外，一时极势二七。左右亦然。手不动，两向侧极势，急挽之，二七。去颈骨急强，头风脑旋，喉痹，膊内冷注，偏风。</p><p>又云：一足踏地，一手向后长舒努之，一手捉涌泉急挽，足努、手挽，一时极势。左右易，俱二七。治上下偏风、陰气不和。</p><p>二十、风曳候</p><p>风 曳者，肢体弛缓不收摄也。人以胃气养于肌肉经络也。胃若衰损，其气不实，经脉虚，则筋肉懈惰，故风邪搏于筋而使 曳也。</p><p>二十一、风不仁候</p><p>风不仁者，由荣气虚，卫气实，风寒入于肌肉，使血气行不宣流。其状，搔之皮肤如隔衣是也。</p><p>诊其寸口脉缓，则皮肤不仁。不仁，脉虚数者生，牢急疾者死。其汤熨针石，别有正方，补养宣导，今附于后。</p><p>《养生方·导引法》云：赤松子曰：偃卧，展两胫、两手，足外踵，指相向，以鼻纳气，自极七息。除死肌、不仁、足寒。</p><p>又云：展两足，上。除不仁、胫寒之疾也。</p><p>二十二、风湿痹候</p><p>风湿痹病之状，或皮肤顽浓，或肌肉酸痛。风寒湿三气杂至，合而成痹。其风湿气多而寒气少者，为风湿痹也。由血气虚，则受风湿，而成此病。久不瘥，入于经络，搏于陽经，亦变令身体手足不随。其汤熨针石，别有正方，补养宣导，今附于后。</p><p>《养生方·导引法》云：任臂，不息十二通。愈足湿痹不任行，腰脊痹痛。又正卧，叠两手着背下，伸两脚，不息十二通，愈足湿痹，不任行，腰脊痛痹。有偏患者，患左压右足，患右压左足。久行，手亦如足用行，满十方止。</p><p>又云：以手摩腹，从足至头，正卧，蜷臂导引，以手持引足住，任臂，闭气不息十二通，以治痹湿不可任，腰脊痛。</p><p>二十三、风湿候</p><p>风湿者，是风气与湿气共伤于人也。风者，八方之虚风；湿者，水湿之蒸气也。若地下湿，复少霜雪，其山水气蒸，兼值暖， 退人腠理开，便受风湿。其状，令人懈惰，精神昏愦。若经久，亦令人四肢缓纵不随，入脏则喑哑，口舌不收；或脚痹弱，变成脚气。其汤熨针石，别有正方，补养宣导，今附于后。</p><p>《养生方·真诰》云：栉头理发，欲得多过，通流血脉，散风湿，数易栉，更番用之。</p><p>二十四、风痹候</p><p>痹者，风寒湿三气杂至，合而成痹。其状：肌肉顽浓，或疼痛。由人体虚，腠理开，故受风邪也。病在陽曰风，在陰曰痹；陰陽俱病，曰风痹。其以春遇痹为筋痹，则筋屈。筋痹不已，又遇邪者，则移入肝。其状：夜卧则惊，饮多，小便数。夏遇痹者为脉痹，则血凝不流，令人萎黄。脉痹不已，又遇邪者，则移入心。其状：心下鼓，气暴上逆，喘不通，嗌干喜噫。长夏遇痹者为肌痹，在肉则不仁。肌痹不已，复遇邪者，则移入脾。其状：四肢懈惰，发咳呕汁。秋遇痹者为皮痹，则皮肤无所知。皮痹不已，又遇邪者，则移入于肺，其状，气奔痛。冬遇痹者为骨痹，则骨重不可举，不随而痛。骨痹不已，又遇邪者，则移入于肾，其状喜胀。</p><p>诊其脉大而涩者，为痹；脉来急者，为痹。其汤熨针石，别有正方，补养宣导，今附于后。</p><p>《养生方》云：因汗入水，即成骨痹。</p><p>又云：忍尿不便，膝冷成痹。</p><p>又云：大汗勿偏脱衣，喜偏风半身不随。</p><p>《养生经要集》云：大汗急敷粉，着汗湿衣，令人得疮，大小便不利。</p><p>《养生方·导引法》云：一曰以右踵拘左足拇趾，除风痹；二曰以左踵拘右足拇趾，除厥痹；三曰两手更引足趺，置膝上，除体痹。</p><p>又云：偃卧，合两膝头，翻两足，伸腰，口纳气，胀腹自极七息。除痹痛热痛、两胫不随。</p><p>又云：踞坐，伸腰，以两手引两踵，以鼻纳气，自极七息，引两手布两膝。除痹呕。</p><p>又云：偃卧，端展两手足臂，以鼻纳气，自极七息，摇足三十而止。除胸足寒、周身痹，厥逆。</p><p>又云：正倚壁，不息行气，从头至足止。愈大风、偏枯、诸痹。</p><p>又云：左右手夹据地，以仰引腰五息止，去痿痹，利九窍。</p><p>又云：仰两足指，五息止。引腰背痹、偏枯；令人耳闻声。久行，眼耳诸根无有挂碍。</p><p>又云：踞坐，伸右脚，两手抱左膝头，伸腰，以鼻纳气，自极七息，展右足着外。除难屈伸拜起、胫中疼痛痹。</p><p>又云：左右拱两臂，不息九通。治臂足痛、劳倦、风痹不随。</p><p>又云：凡人常觉脊背皆倔强而闷，不问时节，缩咽膊内，仰面努膊井向上，头左右两向挪之，左右三七，一住，待血行气动定，然始更用。初缓后急，不得先急后缓。若无病患，常欲得日起、午时、日没三辰如用，辰别二七。除寒热病，脊腰颈项痛、风痹、口内生疮、牙齿风、头眩尽除。</p><p>二十五、血痹候</p><p>血痹者，由体虚，邪入于陰经故也，血为陰，邪入于血而痹，故为血痹也。其状，形体如被微风所吹。此由忧乐之人，骨弱肌肤盛，因疲劳汗出，卧不时动摇，肤腠开，为风邪所侵也。诊其脉自微涩，在寸口、关上小紧，血痹也。宜可针引陽气，令脉和紧去则愈。</p><p>二十六、风惊邪候</p><p>风惊邪者，由体虚，风邪伤于心之经也。心为手少陰之经，心气虚，则风邪乘虚伤其经，入舍于心，故为风惊邪也。其状，乍惊乍喜，恍惚失常是也。</p><p>二十七、风惊悸候</p><p>风惊悸者，由体虚，心气不足，心之腑为风邪所乘；或恐惧忧迫，令心气虚，亦受于风邪。风邪搏于心，则惊不自安。惊不已，则悸动不定。其状，目精不转，而不能呼。</p><p>诊其脉，动而弱者，惊悸也。动则为惊，弱则为悸。</p><p>二十八、风惊恐候</p><p>风惊恐者，由体虚受风，入乘脏腑。其状，如人将捕之。心虚则惊，肝虚则恐。足厥陰为肝之经，与胆合；足少陽为胆之经，主决断众事。心肝虚而受风邪，胆气又弱，而为风所乘，恐如人捕之。</p><p>二十九、风惊候</p><p>风惊者，由体虚，心气不足，为风邪所乘也。心藏神而主血脉，心气不足则虚，虚则血乱，血乱则气并于血，气血相并，又被风邪所乘，故惊不安定，名为风惊。</p><p>诊其脉至如数，使人暴惊，三四日自已。</p><p>《养生方》云：精藏于玉房，交接太数，则失精。失精者，令人怅怅，心常惊悸。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119993.html' class='pagedaohang'>【上一篇】<i>:卷之二-风病诸候下（凡三十论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119991.html' class='pagedaohang'>【下一篇】<i>：序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>