<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之九-时气病诸候（凡四十三论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之九-时气病诸候（凡四十三论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119984.html' class='pagedaohang'>【上一篇】<i>:卷之九-热病诸候（凡二十八论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119982.html' class='pagedaohang'>【下一篇】<i>：卷之八-伤寒病诸候下（凡四十四论）</i></a></span>
</ul>
<div class="articleContent" id="articleContent"> <p>一、时气候</p><p>时行病者，是春时应暖而反寒，夏时应热而反冷，秋时应凉而反热，冬时应寒而反温，此非其时而有其气，是以一岁之中，病无长少，率相似者，此则时行之气也。从立春节后，其中无。暴大寒，不冰雪，而人有壮热为病者，此则属春时陽气，发于冬时，伏寒变为温病也。从春分以后至秋分节前，天有暴寒者，皆为时行寒疫也。一名时行伤寒。此是节后有寒伤于人，非触冒之过也。若三月、四月有暴寒，其时陽气尚弱，为寒所折，病热犹小轻也；</p><p>五月、六月陽气已盛，为寒所折，病热则重也；七月、八月陽气已衰，为寒所折，病热亦小微也。其病与温及暑病相似，但治有殊耳。</p><p>然得时病，一日在皮毛，当摩膏火炙愈。不解者，二日在肤，法针，服行解散汗出愈。</p><p>不解，三日在肌，复发汗，若大汗即愈；不解，止勿复发汗也。四日在胸，服藜芦丸微吐愈；若病固，藜芦丸不吐者，服赤豆瓜蒂散，吐已解，视病者尚未了了者，复一法针之当解。</p><p>不愈者，六日热已入胃，乃与鸡子汤下之愈。百无不如意，但当谛视节度与病耳。</p><p>食不消病，亦如时行病，俱发热头痛。食病，当速下之；时行病，当待六七日下之。</p><p>时行病始得，一日在皮，二日在肤，三日在肌，四日在胸，五日入胃，入胃乃可下也。</p><p>热在胃外而下之，热承虚便入胃，然病要当复下之。不得下，胃中余热致此为病，二死一生。此辈不愈，胃虚热入胃烂。微者赤斑出，五死一生；剧者黑斑出，十死一生。病患有强弱相倍也。</p><p>若得病无热，但狂言烦躁不安，精神语言与人不相主当者，勿以火迫，但以猪苓散一方寸匕，水和服之，当以新汲井水，强令饮一升，若升半水，可至二升益佳，以指刺喉中吐之，随手愈。不时吐者，此病皆多不瘥，勿以余药治也。不相主当必危。若此病不时以猪苓散吐解之者，其殆速死。亦可先以法针之，尤佳。以病者过日，不以时下之，热不得泄，亦胃烂矣。其汤熨针石，别有正方，补养宣导，今附于后。</p><p>《养生方·导引法》云：清旦初起，以左右手交互从头上挽两耳，举，又引鬓发，即面气流通，令头不白，耳不聋。</p><p>又，摩手掌令热，以摩面从上下二七止。去 气，令面有光。</p><p>又，摩手令热，摩身体从上至下名曰干浴。令人胜风寒时气，寒热头痛，百病皆愈。</p><p>二、时气一日候</p><p>时气病一日，太陽受病，太陽为三陽之首，主于头项，故得病一日，头项腰脊痛。</p><p>三、时气二日候</p><p>时气病二日，陽明受病。陽明主于肌肉，其脉络鼻入目，故得病二日，肉热，鼻干不得眠。夫诸陽在表，始受病，故可摩膏火炙，发汗而愈。</p><p>四、时气三日候</p><p>时气病三日，少陽受病。少陽脉循于胁，上于颈耳，故得病三日，胸胁热而耳聋也。三陽经络始相传病，未入于脏，故可汗而愈。</p><p>五、时气四日候</p><p>时气病四日，太陰受病。太陰为三陰之首。三日以后，诸陽受病讫，即传之于陰。太陰之脉，络于脾，主于喉嗌，故得病四日，腹满而嗌干。其病在胸膈，故可吐而愈也。</p><p>六、时气五日候</p><p>时气病五日，少陰受病。少陰脉贯肾络肺系于舌，故得病五日，口热舌干而引饮。其病在腹，故可下而愈。</p><p>七、时气六日候</p><p>时气病六日，厥陰受病。厥陰脉循陰器络于肝，故得病六日，烦满而陰缩。此为三陰三陽俱受病，毒气入于肠胃，故可下而愈。</p><p>八、时气七日候</p><p>时气病七日，法当小愈，所以然者，陰陽诸经传病竟故也。今病不除者，欲为再经病也。再经病者，谓经络重受病也。</p><p>九、时气八九日以上候</p><p>时气病八、九日以上不解者，或者诸经络重受于病；或已发汗、吐、下之后，毒气未尽，所以病不能除；或一经受病，未即相传，致使停滞累日，病证不改者，故皆当察其证候而</p><p>十、时气取吐候</p><p>夫得病四日，毒在胸膈，故宜取吐。有得病二、三日，便心胸烦满，此为毒气已入。或有五、六日以上，毒气犹在上焦者，其人有痰实故也，所以复宜取吐也。</p><p>十一、时气烦候</p><p>夫时气病，陰气少，陽气多，故身热而烦。其毒气在于心而烦者，则令人闷而欲呕；若其人胃内有燥粪而烦者，则谬语，时绕脐痛，腹为之满，皆当察其证候也。</p><p>十二、时气狂言候</p><p>夫病甚则弃衣而走，登高而歌，或至不食数日，逾垣上屋，所上，非其素时所能也，病反能者，皆陰陽争而外并于陽。四肢者，诸陽之本也。邪盛则四肢实，实则能登高而歌；热盛于身，故弃衣而走；陽盛故妄言骂詈，不避亲戚。大热遍身，狂言而妄见妄闻之。</p><p>十三、时气呕候</p><p>胃家有热，谷气入胃，与热相并，气逆则呕。或吐、下后，饮水多，胃虚冷，亦为呕也</p><p>十四、时气干呕候</p><p>热气在于脾胃，或发汗解后，或大下之后，胃内不和，尚有蓄热，热气上熏，故心烦而</p><p>十五、时气哕候</p><p>伏热在胃，令人胸满，胸满则气逆，气逆则哕。若大下后，胃气虚冷，亦令致哕也。</p><p>十六、时气嗽候</p><p>热邪客于肺，上焦有热，其人必饮水，水停心下，则上乘于肺，故上气而嗽也。</p><p>十七、时气渴候</p><p>热气入于肾脏，肾恶燥，热气盛，则肾燥，肾燥故渴而引饮也。</p><p>十八、时气衄血候</p><p>时气衄血者，五脏热结所为。心主于血，邪热中于手少陰之经，客于足陽明之络，故衄血也。衄者，血从鼻出也。</p><p>十九、时气吐血候</p><p>诸陽受病，不发其汗，热毒入深，结在五脏，内有瘀血积，故令吐血也。</p><p>二十、时气口疮候</p><p>发汗下后，表里俱虚，而毒气未尽，熏于上焦，故喉口生疮也。</p><p>二十一、时气喉咽痛候</p><p>陰陽隔绝，邪客于足少陰之络，毒气上熏，攻于咽候，故痛或生疮也。</p><p>二十二、时气发斑候</p><p>夫热病在表，已发汗未解，或吐、下后，热毒气不散，烦躁谬言语，此为表虚里实，热气躁于外，故身体发斑如锦文。凡发斑不可用发表药，令疮开泄，更增斑烂，表虚故也。</p><p>二十三、时气毒攻眼候</p><p>肝开窍于目，肝气虚，热毒乘虚上冲于目，故赤痛，或生翳、赤白膜、 肉及疮也。</p><p>二十四、时气毒攻手足候</p><p>热毒气从脏腑出，攻于手足，手足则 热赤肿疼痛也。人五脏六腑井荥俞，皆出于手足指，故此毒从内而出也。</p><p>二十五、时气疮候</p><p>夫表虚里实，热毒内盛，则多发 疮。重者周匝遍身，其状如火疮。若根赤头白者，则毒轻；若色紫黑则毒重。其疮形如 豆，亦名 豆疮。</p><p>二十六、时气瘙疮候</p><p>夫病新瘥，血气未复，皮肤尚虚疏，而触冒风日，则遍体起细疮，瘙痒如癣疥状，名为</p><p>二十七、时气候</p><p>毒气结在腹内，谷气衰，毒气盛，三虫动作，食人五脏，多令泄利，下部疮痒。若下唇内生疮，但欲寐者，此虫食下部也，重者肛烂，见五脏也。</p><p>二十八、时气热利候</p><p>此由热气在于肠胃，挟毒则下黄赤汁也。</p><p>二十九、时气脓血利候</p><p>此由热毒伤于肠胃，故下脓血如鱼脑，或如烂肉汁，壮热而腹 痛，此湿毒气所为也。</p><p>三十、时气利候</p><p>夫热蓄在脏，多令人下利。若毒气盛，则变脓血，因而成 。 者，虫食人五脏及下部也。若食下部，则令谷道生疮而下利，名为 利；若但生疮而不利者，为 也。</p><p>三十一、时气大便不通候</p><p>此由脾胃有热，发汗太过，则津液竭，津液竭，则胃干，结热在内，大便不通也。</p><p>三十二、时气小便不通候</p><p>此由汗后津液虚少，其人小肠有伏热，故小便不通也。</p><p>三十三、时气陰陽毒候</p><p>此谓陰陽二气偏虚，则受于毒。若病身重腰脊痛，烦闷，面赤斑出，咽喉痛，或下利狂走，此为陽毒。若身重背强，短气呕逆，唇青面黑，四肢逆冷，为陰毒。或得病数日，变成毒者；或初得病，便有毒者，皆宜根据证急治。失候则杀人。</p><p>三十四、时气变成黄候</p><p>夫时气病，湿毒气盛，蓄于脾胃，脾胃有热，则新谷郁蒸，不能消化，大小便结涩，故令身面变黄，或如橘柚，或如桃枝色。</p><p>三十五、时气变成疟候</p><p>病后邪气未散，陰陽尚虚，因为劳事，致二气交争，陰胜则发寒，陽胜则发热，故令寒热往来，有时休作而成疟。</p><p>三十六、时气败候</p><p>此谓病后余毒未尽，形证变转，久而不瘥，陰陽无复纲纪，名为败病。</p><p>三十七、时气劳复候</p><p>夫病新瘥者，血气尚虚，津液未复，因即劳动，更成病焉。若言语思虑则劳于神，梳头澡洗则劳于力，未堪劳而强劳之，则生热，热气还经络，复为病者，名曰劳复。</p><p>三十八、时气食复候</p><p>夫病新瘥者，脾胃尚虚，谷气未复，若即食肥肉、鱼 、饼饵、枣、栗之属，则未能消化，停积在于肠胃，使胀满结实，因更发热，复为病者，名曰食复也。</p><p>三十九、时气病瘥后交接劳复候</p><p>夫病新瘥者，陰陽二气未和，早合房室，则令人陰肿入腹，腹内 痛，名为交接劳复。</p><p>四十、时气病后陰陽易候</p><p>陰陽易病者，是男子、妇人时气病新瘥未平复，而与之交接得病者，名陰陽易也。其男子病新瘥未平复，而妇人与之交接得病者，名曰陽易。其妇人得病新瘥未平复，而男子与之交接得病者，名曰陰易。若二男二女，并不相易。所以呼为易者，陰陽相感动，其毒度着于人，如换易也。其病之状，身体热冲胸，头重不能举，眼中生眵，四肢拘急，小腹 痛，手足拳，皆即死。其亦有不即死者，病苦小腹里急，热气上冲胸，头重不欲举，百节解离，经脉缓弱，气血虚，骨髓竭，便恍恍吸吸，气力转少，着床不能摇动，起居仰人，或引岁月方死。</p><p>四十一、时气病后虚羸候</p><p>夫人荣卫先虚，复为邪热所中，发汗、吐、下之后，经络损伤，陰陽竭绝，虚邪始散，真气尚少，五脏犹虚，谷神未复，无津液以荣养，故虚羸而生众病焉。</p><p>四十二、时气陰茎肿候</p><p>此由肾脏虚所致。肾气通于陰，今肾为热邪所伤，毒气下流，故令陰肿。</p><p>四十三、时气令不相染易候</p><p>夫时气病者，此皆因岁时不和，温凉失节，人感乖戾之气而生病者，多相染易，故预服药及为方法以防之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119984.html' class='pagedaohang'>【上一篇】<i>:卷之九-热病诸候（凡二十八论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119982.html' class='pagedaohang'>【下一篇】<i>：卷之八-伤寒病诸候下（凡四十四论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>