<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之二-风病诸候下（凡三十论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之二-风病诸候下（凡三十论）</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119992.html' class='pagedaohang'>【上一篇】<i>:卷之三-虚劳病诸候上（凡三十九论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119990.html' class='pagedaohang'>【下一篇】<i>：卷之一-风病诸候上（凡二十九论）</i></a></span>
</ul>
<div class="articleContent" id="articleContent"> <p>三十、历节风候</p><p>历节风之状，短气，白汗出，历节疼痛不可忍，屈伸不得是也。由饮酒腠理开，汗出当风所致也。亦有血气虚，受风邪而得之者。风历关节，与血气相搏交攻，故疼痛。血气虚，则汗也。风冷搏于筋，则不可屈伸，为历节风也。</p><p>三十一、风身体疼痛候</p><p>风身体疼痛者，风湿搏于陽气故也。陽气虚者，腠理易开，而为风湿所折，使陽气不得发泄，而与风湿相搏于分肉之间，相击，故疼痛也。</p><p>诊其脉，浮而紧者，则身体疼痛。</p><p>三十二、风入腹拘急切痛候</p><p>风入腹拘急切痛者，是体虚受风冷，风冷客于三焦，经于脏腑，寒热交争，故心腹拘急切痛。</p><p>三十三、风经五脏恍惚候</p><p>五脏处于内，而气行于外。脏气实者，邪不能伤；虚则外气不足，风邪乘之。然五脏，心为神，肝为魂，肺为魄，脾为意，肾为志。若风气经之，是邪干于正，故令恍惚。</p><p>三十四、刺风候</p><p>刺风者，由体虚肤腠开，为风所侵也。其状，风邪走遍于身，而皮肤婬跃。邪气与正气交争，风邪击搏，如锥刀所刺，故名刺风也。</p><p>《养生方》云：触寒来者，寒未解，食热物，亦成刺风。</p><p>三十五、蛊风候</p><p>蛊风者，由体虚受风，其风在于皮肤，婬婬跃跃，若画若刺，一身尽痛，侵伤气血。其动作状如蛊毒，故名蛊风也。</p><p>三十六、风冷候</p><p>风冷者，由脏腑虚，血气不足，受风冷之气。血气得温则宜流，冷则凝涩，然风之伤人，有冷有热。若挟冷者，冷折于气血，使人面青心闷，呕逆吐沫，四肢痛冷，故谓之风冷。</p><p>其汤熨针石，别有正方，补养宣导，今附于后。</p><p>《养生方·导引法》云：一足踏地，足不动，一足向侧，如丁字样，转身倚势，并手尽急回，左右迭互二七。去脊风冷、偏枯不通润。</p><p>又云：蹲坐，身正头平，叉手安颏下，头不动，两肘向上振摇，上下来去七七。亦持手三七，放纵身心。去乳房风冷肿闷、鱼寸不调、日日损。</p><p>又云：坐，两足长舒，自纵身，纳气向下，使心内柔和适散，然始屈一足，安膝下，长舒一足，仰足趾向上使急，仰眠，头不至席，两手急努前，头向上努挽，一时各各取势，来去二七，迭互亦然。去脚疼，腰膊冷、血冷、风痹、日日渐损。</p><p>又云：长舒足，肚腹着席，安徐看气向下，知有去处，然始着两手掌拓席，努使臂直，散脊背气向下，渐渐尽势，来去二七。除脏腑内宿冷，脉急，腰膊风冷。</p><p>又云：欲以闭气出汗，拳手屈膝侧卧，闭气自极，欲息气定，复闭气，如此汗出乃止。</p><p>复转卧，以下居上，复闭气如前，汗大出乃止。此主治身中有风寒。欲治股胫手臂痛法：屈一胫一臂，伸所病者，正偃卧，以鼻引气，令腹满，以意推之，想气行至上，温热，即愈。</p><p>又云：肚腹着席，长舒一足向后，急努足指，一手舒向前尽势，将一手向背上挽足倒极势，头仰蹙背，使急。先用手足斜长舒者，两向自相挽急，始屈手足共头，一时取势。常记动手足，先后交番，上下来去二七，左右亦然。去背项腰膝膊井风冷疼闷、脊里倔强。</p><p>又云：正坐，两手向后捉腕，反向拓席，尽势，使腹弦弦上下，七，左右换手亦然。损腹肚冷风宿气积，胃口冷，食饮进退，吐逆不下。</p><p>又云：凡学将息人，先须正坐，并膝头、足；初坐，先足趾相对，足跟外扒。坐上，欲安稳，须两足跟向内相对，足指外扒，坐上。觉闷痛，渐渐举身似款便，坐上。待共两坐相似不痛，始双竖足跟向上，坐上，足趾并反向外。每坐常学。去膀胱内冷，膝冷，两足冷疼，上气、腰痛，尽自消适。</p><p>又云：长舒一足，一脚屈，两手挽膝三里，努膝向前，身却挽，一时取势，气内散消，如似骨解。迭互换足，各别三七，渐渐去膊脊冷风冷血，筋急。</p><p>又云：两手向后，倒挽两足，极势。头仰，足指向外努之，缓急来去七，始手向前直舒，足自摇，膝不动，手足各二七。去脊腰闷风冷。</p><p>又云：身平正，舒两手向后，极势，屈肘向后空捺，四七。转腰，垂手向下，手掌四面转之。去臂内筋急。</p><p>又云：两手长舒，合掌向下，手高举与膊齐，极势，使膊闷痛，然始上下摇之二七。手下至髀还，上下缓急。轻手前后散振，双手前拓，努手合掌向下，七。去膊内风冷疼，日消散。</p><p>又云：两手掌倒拓两膊井前，极势，上下傍两掖，急努振摇，来去三七，竟。手不移处，努向两肘向上急热，上下振摇二七，欲得拳两手七，因相将三七。去项膊筋脉急劳。一手屈拳向后左，一手捉肘头，向内挽之，上下一时尽势。屈手散放，舒指三，方转手，皆极势四七。调肘膊骨筋急强。两手拓，向上极势，上下来去三七。手不动，将两肘向上，极势七。不动手肘臂，侧身极势，左右回三七。去颈骨冷气风急。前一十二件有此法，能使气人行之，须在疾中可量。</p><p>三十七、风热候</p><p>风热病者，风热之气先从皮毛入于肺也。肺为五脏上盖，候身之皮毛。若肤腠虚，则风热之气先伤皮毛，乃入肺也。其状，使人恶风寒战，目欲脱，涕唾出。候之三日内及五日内，目不精明者是也。七八日，微有青黄脓涕，如弹丸大，从口鼻内出，为善也。若不出，则伤肺，变咳嗽唾脓血也。</p><p>三十八、风气候</p><p>风气者，由气虚受风故也。肺主气，气之所行，循经络，荣脏腑，而气虚则受风。风之伤气，有冷有热，冷则厥逆，热则烦惋。其因风所为，故名风气。其汤熨针石，别有正方，补养宣导，今附于后。</p><p>《养生方·导引法》云：一手前拓使急，一手发乳房，向后急挽之，不得努用力气，心开下散，迭互相换手，三七，始将两手攀膝头，急捉，身向后极势，三七。去腕闷疼，风府、云门气散。</p><p>三十九、风冷失声候</p><p>风冷失声者，由风冷之气，客于会厌，伤于悬痈之所为也。声气通发，事因关户。会厌是音声之户，悬痈是音声之关。风冷客于关户之间，所以失声也。</p><p>四十、中冷声嘶候</p><p>中冷声嘶者，风冷伤于肺之所为也。肺主气，五脏同受气于肺，而五脏有五声，皆禀气而通之。气为陽，若温暖则陽气和宣，其声通畅。风冷为陰，陰邪搏于陽气，使气道不调流，所以声嘶也。</p><p>四十一、头面风候</p><p>头面风者，是体虚，诸陽经脉为风所乘也。诸陽经脉，上走于头面，运动劳役，陽气发泄，腠理开而受风，谓之首风。病状，头面多汗，恶风，病甚则头痛。又，新沐中风，则为首风。又，新沐头未干，不可以卧，使头重身热，反得风则烦闷。</p><p>诊其脉，寸口陰陽表里互相乘。如风在首，久不瘥，则风入脑，变为头眩。其汤熨针石，别有正方，补养宣导，今附于后。</p><p>《养生方》云：饱食仰卧，久成气病头风。</p><p>又云：饱食沐发，作头风。</p><p>又云：夏不用露面卧，露下堕面上，令面皮浓，喜成癣。一云作面风。</p><p>又云：人常须日已没食讫，食讫即更不须饮酒，终天不干呕。诸热食腻物，不饮冷醋浆，喜失声失咽。热食枕手卧，久成头风目涩。</p><p>《养生方·导引法》云：一手拓颐，向上极势，一手向后长舒急努，四方显手掌，一时俱极势，四七。左右换手皆然。拓颐，手两向共头欹侧，转身二七。去臂膊风、头风，眠睡。</p><p>又云：解发，东向坐，握固不息一通，举手左右导引，手掩两耳。以手复捋头五，通脉也。治头风，令发不白。</p><p>又云：端坐伸腰，左右倾侧，闭目，以鼻纳气，自极七息止。除头风。</p><p>又云：头痛，以鼻纳气，徐吐出气，三十过休。</p><p>又云：抱两膝，自弃于地，不息八通。治胸中上至头诸病，耳目鼻喉痛。</p><p>又云：欲治头痛，偃卧闭气，令鼻极乃息，汗出乃止。</p><p>又云：叉两手头后，极势，振摇二七，手掌翻覆安之七，头欲得向后仰之，一时一势，欲得倚斜四角，急挽之，三七。去头掖膊肘风。</p><p>四十二、风头眩候</p><p>风头眩者，由血气虚，风邪入脑，而引目系故也。五脏六腑之精气，皆上注于目，血气与脉并于上系，上属于脑，后出于项中。逢身之虚，则为风邪所伤，入脑则脑转而目系急，目系急故成眩也。</p><p>诊其脉，洪大而长者，风眩。又得陽维浮者，暂起目眩也。风眩久不瘥，则变为癫疾。</p><p>其汤熨针石，别有正方，补养宣导，今附于后。</p><p>《养生方·导引法》云：以两手抱右膝，着膺，除风眩。</p><p>又云：以两手承辘轳倒悬，令脚反在其上元。愈头眩风癫。坐地，舒两脚，以绳绊之，大绳绊讫，拖辘轳上来下去，以两手挽绳，使脚上头下，使离地，自极十二通。愈头眩风癫。久行，身卧空中，而不堕落。</p><p>又云：一手长舒，令掌仰；一手捉颐，挽之向外。一时极势，二七。左右亦然。手不动，两向侧，极势，急挽之，二七。去颈骨急强、头风脑旋、喉痹，膊内冷注、偏风。</p><p>又云：凡人常觉脊背倔强，不问时节，缩咽膊内，仰面，努膊井向上，头左右两向挪之，左右三七，一住，待血行气动住，然始更用，初缓后急，不得先急后缓。若无病患，常欲得旦起、午时、日没三辰，如用，辰别二七。除寒热病，脊腰颈项痛、风痹、口内生疮、牙齿风、头眩，众病尽除。</p><p>又云：坐地，交叉两脚，以两手从曲脚中入，低头，叉手项上。治久寒不能自温，耳不闻声。</p><p>又云：脚着项上，不息十二通，愈大寒不觉暖热，久顽冷患，耳聋目眩病。久行即成法，法身五六，不能变也。</p><p>又云：低头，不息六通。治耳聋、目癫眩、咽喉不利。</p><p>又云：伏，前，侧牢，不息六通。愈耳聋目眩。随左右聋伏，并两膝，耳着地，牢，强意多用力至大极。愈耳聋目眩病。久行不已，耳闻十方，亦能倒头，则不眩也。八件有此术，亦在病疾难为。</p><p>四十三、风癫候</p><p>风癫者，由血气虚，邪入于陰经故也。人有血气少，则心虚而精神离散，魂魄妄行，因为风邪所伤，故邪入于陰，则为癫疾。又人在胎，其母卒大惊，精气并居，令子发癫。其发则仆地，吐涎沫，无所觉是也。原其癫病，皆由风邪故也。其汤熨针石，别有正方，补养宣导，今附于后。</p><p>《养生方》云：夫人见十步直墙，勿顺墙而卧，风利吹人，必发癫痫及体重。人卧春夏向东，秋冬向西，此是常法。</p><p>《养生方·导引法》云：还向反望，不息七通。治咳逆、胸中病、寒热癫疾、喉不利、咽干咽寒。</p><p>又云：以两手承辘轳倒悬，令脚反在上元。愈头眩风癫。坐地，舒两脚，以绳绊之，以大绳绊讫，拖辘轳上来下去，以两手挽绳，使脚上头下，使离地，自极十二通。</p><p>愈头眩风癫。久行，身卧空中，而不坠落。</p><p>四十四、五癫病候</p><p>五癫者，一曰陽癫，发如死人，遗尿，食顷乃解；二曰陰癫，初生小时，脐疮未愈，数洗浴，因此得之；三曰风癫，发时眼目相引，牵纵反强，羊鸣，食顷方解。由热作汗出当风，因房室过度，醉饮，令心意逼迫，短气脉悸得之；四曰湿癫，眉头痛，身重。坐热沐头，湿结，脑沸未止得之；五曰马癫，发作时时，反目口噤，手足相引，身体皆热。</p><p>诊其脉，心脉微涩，并脾脉紧而疾者，为癫脉也。肾脉急甚，为骨癫疾。脉洪大而长者，癫疾；脉浮大附陰者，癫疾；脉来牢者，癫疾。三部脉紧急者可治；发则仆地，吐沫无知，若强 ，起如狂，及遗粪者，难治。脉虚则可治，实则死。脉紧弦实牢者生，脉沉细小者死。脉搏大滑，久久自已。其脉沉小急疾，不治；小牢急，亦不可治。</p><p>四十五、风狂病候</p><p>狂病者，由风邪入并于陽所为也。风邪入血，使人陰陽二气虚实不调，若一实一虚，则令血气相并。气并于陽，则为狂发，或欲走，或自高贤，称神圣是也。又肝藏魂，悲哀动中则伤魂，魂伤则狂忘不精明，不敢正当人，陰缩而挛筋，两胁骨不举。毛瘁色夭，死于秋。</p><p>皆由血气虚，受风邪，致令陰陽气相并所致，故名风狂。</p><p>四十六、风邪候</p><p>风邪者，谓风气伤于人也。人以身内血气为正，外风气为邪。若其居处失宜，饮食不节，致腑脏内损，血气外虚，则为风邪所伤。故病有五邪：一曰中风，二曰伤暑，三曰饮食劳倦，四曰中寒，五曰中湿。其为病不同。</p><p>风邪者，发则不自觉知，狂惑妄言，悲喜无度是也。其汤熨针石，别有正方，补养生宣导，今附于后。</p><p>《养生方·导引法》云：脾主土，土暖如人肉，始得发汗，去风冷邪气。若腹内有气胀，先须暖足，摩脐上下并气海，不限遍数，多为佳。如得左回右转，三七。和气如用，要用身内一百一十三法，回转三百六十骨节，动脉摇筋，气血布泽，二十四气和润，脏腑均调。</p><p>和气在用，头动转摇振，手气向上，心气则下，分明知去知来。莫问平手、倚腰，转身、摩气，屈 回动，尽，心气放散，送至涌泉，一一不失气之行度，用之有益。不解用者，疑如气乱。</p><p>四十七、鬼邪候</p><p>凡邪气鬼物所为病也，其状不同。或言语错谬，或啼哭惊走，或癫狂昏乱，或喜怒悲笑，或大怖惧如人来逐，或歌谣咏啸，或不肯语。持针置发中，入病者门，取坍岸水，以三尺新白布覆之，横刀膝上，呼病者前，矜庄观视病者语言颜色。应对不精明，乃以含水之。勿令病者起，复低头视，满三 后熟拭之。若病困劣昏冥，无令强起，就视之，昏冥遂不知人，不肯语，以指弹其额，近发际，曰：欲愈乎？犹不肯语，便弹之二七，曰：愈。愈即就鬼，受以情实。</p><p>若脉来迟伏，或如鸡啄，或去，此邪物也。若脉来弱，绵绵迟伏，或绵绵不知度数，而颜色不变，此邪病也。脉来乍大乍小，乍短乍长，为祸脉。两手脉浮之细微，绵绵不可知，俱有陰脉，亦细绵绵，此为陰跷、陽跷之脉也。此家曾有病痱风死，苦恍惚，亡人为祸也。</p><p>脉来洪大弱者，社祟。脉来沉沉涩涩，四肢重，土祟。脉来如飘风，从陰 陽，风邪也。一来调，一来速，鬼邪也。脉有表无里，邪之祟上得鬼病也。何谓表里？寸尺为表，关为里；两头有脉，关中绝不至也。尺脉上不至关，为陰绝；寸脉下不至关，为陽绝。陰绝而陽微，死不治也。其汤熨针石，别有正方，补养宣导，今附于后。</p><p>《养生方》云：《上清真人诀》曰：夜行常琢齿，杀鬼邪。</p><p>又云：封君达常乘青牛，鲁女生常乘驳牛；孟子绰常乘驳马；尹公度常乘青骡。时人莫知其名字为谁，故曰：欲得不死，当问青牛道士。欲得此色，驳牛为上，青牛次之，驳马又次之。三色者，顺生之气也。故云青牛者，乃柏木之精；驳牛者，古之神示之先；驳马者，乃神龙之祖也。云道士乘此以行于路，百物之恶精、疫气之疠鬼，长摄之焉。</p><p>《养生方·导引法》云：仙经治百病之道，叩齿二七过，辄咽气二七过。如此三百通乃止。为之二十日，邪气悉去；六十日，小病愈；百日，大病除，三蛊伏尸皆去；面体光泽。</p><p>又，《无生经》曰：治百病、邪鬼、蛊毒，当正偃卧，闭目闭气，内视丹田，以鼻徐徐纳气，令腹极满，徐徐以口吐之，勿令有声，令入多出少，以微为之。故存视五脏，各如其形色，又存胃中，令鲜明洁白如素。为之倦极，汗出乃止，以粉粉身，摩捋形体。汗不出而倦者，亦可止。明日复为之。</p><p>又当存作大雷电，隆隆鬼鬼，走入腹中；为之不止，病自除矣。</p><p>四十八、鬼魅候</p><p>凡人有为鬼物所魅，则好悲而心自动，或心乱如醉，狂言惊怖，向壁悲啼，梦寐喜魇，或与鬼神交通。病苦乍寒乍热，心腹满，短气，不能饮食。此魅之所持也。</p><p>四十九、恶风须眉堕落候</p><p>大风病，须眉堕落者，皆从风湿冷得之。或因汗出入水得之，或冷水入肌体得之；或饮酒卧湿地得之；或当风冲坐卧树下及湿草上得之；或体痒搔之，渐渐生疮，经年不瘥，即成风疾。八方之风，皆能为邪。邪客于经络，久而不去，与血气相干，则使荣卫不和，婬邪散溢，故面色败，皮肤伤，鼻柱坏，须眉落。</p><p>西北方干为老公，名曰金风，一曰黑风，二曰旋风，三曰 风，其状似疾。此风奄奄忽忽，不觉得时，以经七年，眉睫堕落。</p><p>东风震为长男，名曰青风，一曰终风，二曰冲风，三曰行龙风，其状似疾。此风手脚生疮，来去有时，朝发夕发，以经五年，眉睫堕落。</p><p>东北方艮为小男，名曰石风，一曰春风，二曰游风，三曰乱风，其状似疾。此风体肉顽，斑白如癞，以经十年，眉睫堕落。</p><p>北风坎为中男，名曰水风，一曰面风，二曰瓦风，三曰敖风，其状似疾。春秋生疮，婬婬习习，类如虫行，走作无常，以经十年，眉睫堕落。</p><p>西南方坤为老母，名曰穴风，一曰吟风，二曰胪风，三曰脑风，其状似疾。不觉痛痒，体不生疮，真似白癞，以经十年，眉睫堕落。</p><p>东南方巽为长女，名曰角风，一曰因风，二曰历节风，三曰膀胱风，其状似疾。以此风有虫三色，头赤腹白尾黑，以经三年，眉睫堕落，虫出可治。</p><p>南方离为中女，名曰赤风，一曰水风，二曰摇风，三曰奸风，其状似疾。此风身体游游奕奕，心不肯定，肉色变异，以经十年，眉睫堕落。</p><p>西方兑为少女，名曰婬风，一曰缺风，二曰明风，三曰青风，其状似疾。此风已经百日，体内蒸热，眉发堕落。</p><p>五十、恶风候</p><p>凡风病，有四百四种。总而言之，不出五种，即是五风所摄：一曰黄风，二曰青风，三曰赤风，四曰白风，五曰黑风。凡人身中有八万尸虫，共成人身。若无八万尸虫，人身不成不立。复有诸恶横病，诸风生害于人身，所谓五种风生五种虫，能害于人。黑风生黑虫，黄风生黄虫，青风生青虫，赤风生赤虫，白风生白虫。此五种风，皆是恶风，能坏人身，名曰疾风。入五脏，即与脏食。人虫生，其虫无量，在人身中，乃入骨髓，来去无碍。若食人肝，眉睫堕落；食人肺，鼻柱崩倒；食人脾，语声变散；食人肾，耳鸣啾啾，或如雷声；食人心，心不受触而死。</p><p>脉来徐去疾，上虚下实，此为恶风。</p><p>五十一、风瘙隐轸生疮候</p><p>人皮肤虚，为风邪所折，则起隐轸。热多则色赤，风多则色白，甚者痒痛，搔之则成疮。</p><p>五十二、风瘙身体隐轸候</p><p>邪气客于皮肤，复逢风寒相折，则起风瘙轸。若赤轸者，由凉湿折于肌中之热，热结成赤轸也。得天热则剧，取冷则灭也。白轸者，由风气折于肌中热，热与风相搏所为。白轸得天陰雨冷则剧，出风中亦剧，得晴暖则灭，着衣身暖亦瘥也。</p><p>脉浮而洪，浮即为风，洪则为气强。风气相搏，隐轸，身体为痒。</p><p>《养生方》云：汗出不可露卧及浴，使人身振、寒热、风轸。</p><p>五十三、风瘙痒候</p><p>此由游风在于皮肤，逢寒则身体疼痛，遇热则瘙痒。</p><p>五十四、风身体如虫行候</p><p>夫人虚，风邪中于荣卫，溢于皮肤之间，与虚热并，故游奕遍体，状若虫行也。</p><p>五十五、风痒候</p><p>邪气客于肌肉，则令肌肉虚，真气散去，又被寒搏皮肤，外发腠理，闭毫毛。婬邪与卫气相搏，陽胜则热，陰胜则寒；寒则表虚，虚则邪气往来，故肉痒也。凡痹之类，逢热则痒，逢寒则痛。</p><p>五十六、风瘰候</p><p>夫人陽气外虚则多汗。汗出当风，风气搏于肌肉，与热气并，则生 瘰。状如麻豆，甚者渐大，搔之成疮。</p><p>五十七、诸癞候</p><p>凡癞病，皆是恶风及犯触忌害得之。初觉皮肤不仁，或婬婬苦痒如虫行，或眼前见物如垂丝，或隐轸辄赤黑。此皆为疾始起，便急治之，断米谷肴 ，专食胡麻松术辈，最善也。</p><p>夫病之生，多从风起，当时微发，不将为害。初入皮肤里，不能自觉。或流通四肢，潜于经脉，或在五脏，乍寒乍热，纵横脾肾，蔽诸毛腠理，壅塞难通，因兹气血精髓乖离，久而不治，令人顽痹；或汗不流泄，手足酸疼，针灸不痛；或在面目，习习奕奕；或在胸颈，状如虫行；或身体遍痒，搔之生疮；或身面肿，痛彻骨髓；或顽如钱大，状如蚝毒；或如梳，或如手，锥刺不痛；或青赤黄黑，犹如腐木之形；或痛无常处！流移非一；或如酸枣，或如悬铃；或似绳缚，拘急难以俯仰，手足不能摇动，眼目流肿，内外生疮，小便赤黄，尿有余沥，面无颜色，恍惚多忘。其间变状多端。</p><p>毒虫若食人肝者，眉睫堕落。食人肺，鼻柱崩倒，或鼻生 肉，孔气不通。若食人脾，语声变散。若食人肾，耳鸣啾啾，或如雷鼓之音。若食人筋脉，肢节堕落。若食人皮肉，顽痹不觉痛痒，或如针锥所刺，名曰刺风。若虫乘风走于皮肉，犹若外有虫行。复有食人皮肉，彻外从头面即起为 肉，如桃核、小枣。从头面起者，名曰顺风；病从两脚起者，名曰逆风。令人多疮，犹如癣疥，或如鱼鳞，或痒或痛，黄水流出。初起之时，或如榆荚，或如钱孔，或青或白，或黑或黄，变异无定，或起或灭。此等皆病之兆状。</p><p>又云：风起之由，皆是冷热交通，流于五脏，彻入骨中。虚风因湿，和合虫生，便即作患。论其所犯，多因用力过度，饮食相违，行房太过，毛孔既开，冷热风入五脏，积于寒热，寒热之风，交过通彻，流行诸脉，急者即患，缓者稍远。所食秽杂肉，虫生日久，冷热至甚暴，虫遂多，食人五脏骨髓，及于皮肉筋节，久久皆令坏散，名曰癞风。若其欲治，先与雷丸等散，服之出虫。见其虫形，青赤黑黄白等诸色之虫，与药治者，无有不瘥。</p><p>然癞名不一。木癞者，初得先当落眉睫，面目痒，如复生疮，三年成大患。急治之愈，不治患成。火癞者，如火烧疮，或断人支节，七年落眉睫。急治可愈，八年成疾难治。金癞者，是天所为也，负功德祟，初得眉落，三年食鼻，鼻柱崩倒，叵治，良医能愈。土癞者，身体块磊，如鸡子弹丸许。此病宜急治之，六年便成大患，十五年不可治。水癞者，先得水病，因即留停，风触发动，落人眉须。不急治之，经年病成。蟋蟀癞者，虫如蟋蟀，在人身体内，百节头皆欲血出。三年叵治。面癞者，虫如面，举体艾白，难治；熏药可愈，多年叵治。雨癞者，斑驳或白或赤。眉须堕落，亦可治；多年难治。麻癞者，状似癣瘙，身体狂痒。十年成大患，可急治之，愈。风癞者，风从体入，或手足刺疮，风冷痹痴。不治，二十年后便成大患，宜急治之。 癞者，得之身体沉重，状似风癞。积久成大患，速治之愈。</p><p>酒癞者，酒醉卧黍穣上，因汗体虚，风从外入，落人眉须，令人惶惧，小治大愈。</p><p>养生禁忌云：醉酒露卧，不幸生癞。</p><p>又云：鱼无鳃，不可食。食之，令人五月发癞。</p><p>五十八、乌癞候</p><p>凡癞病，皆是恶风及犯触忌害所得。初觉皮毛变异，或婬婬苦痒如虫行，或眼前见物如垂丝，言语无定，心常惊恐。皮肉中或如桃李子，隐轸赤黑，手足顽痹，针刺不痛，脚下不得踏地。凡食之时，开口而鸣，语亦如是，身体疮痛，两肘如绳缚，此名黑癞。</p><p>五十九、白癞候</p><p>凡癞病，语声嘶破，目视不明，四肢顽痹，支节火燃，心里懊热，手足俱缓，背膂至急，肉如遭劈，身体手足隐轸起，往往正白在肉里，鼻有 肉，目生白珠当瞳子，视无所见，此名白癞。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhubingyuanhoulun/119992.html' class='pagedaohang'>【上一篇】<i>:卷之三-虚劳病诸候上（凡三十九论）</i></a></span><span class="tomenu"><a href="https://aaoe.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhubingyuanhoulun/119990.html' class='pagedaohang'>【下一篇】<i>：卷之一-风病诸候上（凡二十九论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>