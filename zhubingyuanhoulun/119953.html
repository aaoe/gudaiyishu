<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>诸病源候论_卷之二十二-霍乱病诸候（凡二十四论）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/zhubingyuanhoulun/">诸病源候论</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/zhubingyuanhoulun/'>诸病源候论</a> > </div>
<div class="kind">
  <h1 class="h11">卷之二十二-霍乱病诸候（凡二十四论）</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhubingyuanhoulun/119954.html' class='pagedaohang'>【上一篇】<i>:卷之二十三-中恶病诸候（凡十四论）</i></a></span><span class="tomenu"><a href="https://ChineseBooks.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhubingyuanhoulun/119952.html' class='pagedaohang'>【下一篇】<i>：卷之二十一-水肿病诸候（凡二十二论）</i></a></span>
</ul>
<div class="articleContent" id="articleContent"> <p>一、霍乱候</p><p>霍乱者，由人温凉不调，陰陽清浊二气，有相干乱之时，其乱在于肠胃之间者，因遇饮食而变发，则心腹绞痛。其有先心痛者，则先吐；先腹痛者，则先利；心腹并痛者，则吐利俱发。挟风而实者，身发热，头痛体疼而复吐利；虚者，但吐利，心腹刺痛而已。亦有饮酒、食肉、腥脍、生冷过度，因居处不节，或露卧湿地，或当风取凉，而风冷之气归于三焦，传于脾胃，脾胃得冷则不磨，不磨则水谷不消化，亦令清浊二气相干，脾胃虚弱，便则吐利，水谷不消，则心腹胀满，皆成霍乱。</p><p>霍乱有三名：一名胃反，言其胃气虚逆，反吐饮食也；二名霍乱，言其病挥霍之间，便致撩乱也；三名走哺，言其哺食变逆者也。</p><p>诊其脉来代者，霍乱；又脉代而绝者，亦霍乱也。霍乱，脉大可治，微细不可治。霍乱吐下，脉微迟，气息劣，口不欲言者，不可治。</p><p>《养生方》云：七月食蜜，令人暴下，发霍乱。</p><p>二、霍乱心腹痛候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而心腹痛者，是风邪之气客于脏腑之间，冷气与真气相击，或上攻心，或下攻腹，故心腹痛也</p><p>三、霍乱呕吐候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而呕吐者，是冷气客于腑脏之间，或上攻于心，则心痛，或下攻于腹，则腹痛。若先心痛者，则先吐，先腹痛者，则先利。而此呕吐，是冷入于胃，胃气变乱，冷邪既盛，谷气不和，胃气逆上，故呕吐也。</p><p>四、霍乱心腹胀满候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而心腹胀满者，是寒气与脏气相搏，真邪相攻，不得吐利，故令心腹胀满。其有吐利过多，脏虚，邪犹未尽，邪搏于气，气不宣发，亦令心腹胀满。</p><p>五、霍乱下痢候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而下痢，是冷气先入于肠胃，肠胃之气得冷，则交击而痛，故霍乱若先腹痛者，则行利也。</p><p>六、霍乱下痢不止候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而下痢不止者，因肠胃俱冷，而挟宿虚，谷气不消，肠滑故洞下不止也。痢不止，虚冷气极，冷入于筋，则变转筋。其胃虚，冷气乘之，亦变呕哕。</p><p>七、霍乱欲死候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱欲死者，由饮食不消，冷气内搏，或未得吐利，或虽得吐利，冷气未歇，致真邪相干，陰陽交争，气厥不理，则烦闷逆满困乏，故欲死也。</p><p>八、霍乱呕哕候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而呕哕者，由吐利后，胃虚而逆则呕；气逆遇冷折之，气不通则哕。</p><p>九、霍乱烦渴候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而烦渴者，由大吐逆，上焦虚，气不调理，气乘于心则烦闷；大痢则津液竭，津液竭则脏燥，脏燥则渴。烦渴不止则引饮，引饮则痢亦不止也。</p><p>十、霍乱心烦候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而心烦者，由大吐大痢，腑脏气暴极。夫吐者，胃气逆也；痢者，肠虚也。若大吐大痢，虚逆则甚，三焦不理，五脏未和，冷搏于气，逆上乘心，故心烦。亦有未经吐利心烦者，是冷气入于肠胃，水谷得冷则不消，蕴瘀不宣，气亦逆上，故亦心烦。</p><p>十一、霍乱干呕候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱干呕者，由吐下之后，脾胃虚极，三焦不理，气痞结于心下，气时逆上，故干呕。干呕者，谓欲呕而无所出也。若更遇冷，冷折于胃气，胃气不通，则变成哕。</p><p>十二、霍乱心腹筑悸候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而心腹筑悸者，由吐下之后，三焦五脏不和，而水气上乘于心故也。肾主水，其气通于陰，吐下三焦五脏不和，故肾气亦虚，不能制水，水不下宣，与气俱上乘心。其状起齐下，上从腹至心，气筑筑然而悸动不定也。</p><p>十三、霍乱呕而烦候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱呕而烦者，由吐下后胃虚而气逆，故呕也；气逆乘心，故烦。所以呕而烦也。</p><p>十四、干霍乱候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱者，多吐痢也。干霍乱者，是冷气搏于肠胃，致饮食不消，但腹满烦乱，绞痛，短气。其肠胃先挟实，故不吐痢，名为干霍乱也。</p><p>十五、霍乱四逆候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而大吐下后，其肠胃俱虚，乃至汗出，其脉欲绝，手足皆冷，名为四逆。四逆者，谓陰陽卒厥绝也。</p><p>十六、霍乱转筋候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱而转筋者，由冷气入于筋故也。足之三陰三陽之筋起于人足指，手之三陰三陽之筋，起于手指，并循络于身。夫霍乱大吐下之后，陰陽俱虚，其血气虚极，则手足逆冷，而荣卫不理，冷搏于筋，则筋为之转。冷入于足之三陰三陽，则脚筋转；入于手之三陰三陽，则手筋转。随冷所入之筋，筋则转。转者，皆由邪冷之气击动其筋而移转也。</p><p>十七、中恶霍乱候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。而云中恶者，谓鬼气卒中于人也。其状卒然心腹绞痛，而客邪内击，与饮食、寒冷相搏，致陰陽之气亦相干乱，肠胃虚，则变吐利烦毒，为中恶霍乱也。</p><p>十八、霍乱诸病候</p><p>霍乱之病，由冷热不调，饮食不节，陰陽错乱，清浊之气相干在肠胃之间。发则心腹绞痛吐利。腑脏虚弱，或烦，或渴，或呕哕，或手足冷，或本挟宿疹，今因虚而发也。</p><p>十九、霍乱后诸病候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。而霍乱之后，荣卫未和调，腑脏尚虚冷，或吐痢不止，呕逆未定，或宿疹乘虚而发，更生诸病也。</p><p>二十、霍乱后烦躁卧不安候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱之后而烦躁卧不安者，由吐下之后，腑脏虚极，陰陽未理，血虚气乱，故血气之行未复常度，内乘于腑脏，故烦躁而不得安卧也。</p><p>二十一、霍乱后不除候</p><p>冷热不调，饮食不节，使人陰陽清浊之气相干，而变乱于肠胃之间，则成霍乱。霍乱之后而不除者，由吐胸膈宿食不尽，或不得吐而但痢，其冷气不散，因而着食入胃，胃气未和，故犹胀痛烦满，谓之不除也。</p><p>二十二、转筋候</p><p>转筋者，由荣卫气虚，风冷气搏于筋故也。手足之三陰三陽之筋，皆起于手足指，而并络于身。若血气不足，陰陽虚者，风冷邪气中于筋，随邪所中之筋，筋则转。转者，谓其转动也。经云：足太陽下，血气皆少，则喜转筋，喜踵下痛者，是血气少则易虚，虚而风冷乘之故也。</p><p>诊其左手关上，肝脉也。沉为陰，陰实者，肝实也，苦肉动转筋。左手尺中名神门以后脉，足少陰经也，浮为陽，陽虚者，病苦转筋。其汤熨针石，别有正方，补养宣导，今附于后。</p><p>《养生方导引法》云：偃卧，展两胫两手，足外踵，指相向，以鼻纳气，自极七息。除两膝寒、胫骨疼、转筋。</p><p>又法：覆卧，傍视，立两踵，伸腰，鼻纳气。去转筋。</p><p>又云：张胫两足指，号五息止，令人不转筋。极自用力张脚，痛挽两足指，号言宽大，去筋节急挛 痛。久行，身开张。</p><p>又云：覆卧，傍视，立两踵，伸腰，以鼻纳气，自极七息已。除脚中弦痛、转筋、脚酸疼。一本云：治脚弱。</p><p>二十三、筋急候</p><p>凡筋中于风热则弛纵，中于风冷则挛急。十二经筋皆起于手足指，循络于身也。体虚弱，若中风寒，随邪所中之筋则挛急，不可屈伸。其汤熨针石，别有正方，补养宣导，今附于后。</p><p>《养生方导引法》云：两手抱足。头不动，足向口面，受气，众节气散，来往三七。欲得捉足，左右侧身，各各急挽，腰不动。去四肢腰上下髓内冷、血脉冷、筋急。</p><p>又云：一足向前互跪，押 极势；一手向前，长努拓势；一足向后屈，一手搦解溪，急挽尽势；膝头搂席使急，面头渐举，气融散流向下，左右换易四七。去腰、伏菟、掖下闷疼又云：长舒一足，一脚屈，两手抱膝三里，努膝向前，身却挽，一时取势，气内散消，如似骨解，递互换足，各别三七。渐渐去膊脊冷风，冷血筋急。</p><p>又云：张胫两足指，号五息止。令人不转筋。极自用力张脚，痛挽两足指，号言宽大。去筋节急挛 痛。久行，身开张。</p><p>又云：双手反向拓腰，仰头向后努急，手拓处不动，展两肘头相向，极势三七。去两臂膊筋急冷血，咽骨掘弱。</p><p>又云：一手拓前极势长努，一手向后长舒尽势，身似夫形，左右迭互换手亦二七，腰脊不动去身内八节骨肉冷血，筋髓虚，颈项膊急。</p><p>又云：一足踏地，一手向前长舒，一足向后极势，长舒一手一足，一时尽意，急振二七。左右亦然。去髓疼筋急，百脉不和。</p><p>又云：两手掌倒拓两膊并前极势，上下傍两掖，急努振摇，来去三七竟，手不移处，努两肘向上急势，上下振摇二七、欲得卷两手七，自相将三七去项膊筋脉急劳。一手屈卷向后左，一手捉肘头向内挽之，上下一时尽势，屈手散放，舒指三，方转手，皆极势四七。调肘膊骨筋急强。两手拓向上极势，上下来往三七，手不动，将两肘向上极势七，不动手肘臂，侧身极势，左右回三七。去颈骨冷气风急。</p><p>二十四、结筋候</p><p>凡筋中于风热则弛纵，中于风冷则挛急。十二经之筋皆起于手足指，而络于身也。体虚者，风冷之气中之，冷气停积，故结聚，谓之结筋也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhubingyuanhoulun/119954.html' class='pagedaohang'>【上一篇】<i>:卷之二十三-中恶病诸候（凡十四论）</i></a></span><span class="tomenu"><a href="https://ChineseBooks.github.io/gudaiyishu/zhubingyuanhoulun/" title="诸病源候论" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhubingyuanhoulun/119952.html' class='pagedaohang'>【下一篇】<i>：卷之二十一-水肿病诸候（凡二十二论）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>