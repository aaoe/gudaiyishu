<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸甲乙经_卷十二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiujiayijing/">针灸甲乙经</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiujiayijing/'>针灸甲乙经</a> > </div>
<div class="kind">
  <h1 class="h11">卷十二</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiujiayijing/1211.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="articleContent" id="articleContent"> <p>欠哕唏振寒噫嚏軃泣出太息下耳鸣啮舌善忘善饥第一 </p><p>黄帝问曰：人之欠者，何气使然？岐伯对曰：卫气昼行于陽，夜行于陰；陰主夜，夜主卧；陽主上，陰主下。故陰气积于下，陽气未尽，陽引而上，陰引而下，陰陽相引，故数欠。陽气尽，陰气盛，则目瞑；陰气尽，陽气盛，则寤。肾主欠，故泻足少陰，补足太陽。曰：人之哕者何？曰：谷入胃，胃气上注于肺。今有故寒气，与新谷气俱还入于胃，新故相乱，真邪相攻相逆，复出于胃，故为哕。肺主哕。故补手太陰，泻足太陰。亦可以草刺其鼻，嚏而已，无息而疾引之立已，大惊之亦可已。曰：人之唏者何？曰：此陰气盛而陽气虚，陰气疾而陽气徐，陰气盛陽气终，故为唏者。陰盛陽绝，故补足太陽，泻足少陰。曰：人之振寒者何？曰：寒气客于皮肤，陰气盛陽气虚，故为振寒寒栗，补诸陽。曰：人之噫者何？曰：寒气客于胃，厥逆从下上散，复出于胃，故为噫。补足太陰、陽明（一云补眉本）。曰：人之嚏者何？曰：陽气和利，满于心，出于鼻，故为嚏。补足太陽荥、眉本（一云眉上）。曰：人之軃者何？曰：胃不实则诸脉虚，诸脉虚则筋脉懈惰，筋脉懈惰，则行陰用力，气不能复，故为軃。因其所在补分肉间。曰：人之哀而泣涕者何？曰：心者五脏六腑之主也；目者宗脉之所聚也，上液之道也；口鼻者气之门户也。故悲哀愁忧则心动，心动则五脏六腑皆摇，摇则宗脉感，宗脉感则液道开，液道开故涕泣出焉。液者所以灌精濡空窍者也，故上液之道开则泣，泣不止则液竭，液竭则精不灌，精不灌则目无所见矣，故名曰夺精，补天柱，经侠颈，侠颈者头中分也。曰：有哭泣而泪不出者，若出而少涕，不知水所从生，涕所从出也？曰：夫心者五脏之专精也，目者其窍，华色其荣。是以人有德，则气和于目，有亡忧知于色。是以悲哀则泣下，泣下水所由生也。众精（《素问》作水宗）者积水也；积水者至陰也；至陰者肾之精也。宗精之水所以不出者，是精持之也，辅之裹之，故水不行也。夫气之传也，水之精为志，火之精为神，水火相感，神志俱悲，是以目之水生也。故谚言曰：心悲又名曰志悲。志与心精共凑于目也。是以俱悲则神气传于心精，上下传于志而志独悲，故泣出也。泣涕者脑也，脑者陽（《素问》作陰）也；髓者骨之充也；故脑渗为涕。志者骨之主也；是以水流涕从之者，其类也。夫涕之与泣者，譬如人之兄弟，急则俱死，生则俱生（《太素》作出则俱亡），其志以早悲，是以涕泣俱出而相从者，所属之类也。曰：人哭泣而泣不出者，若出而少，涕不从之，何也？曰：夫泣不出者，哭不悲也。不泣者，神不慈也。神不慈则志不悲，陰陽相持，泣安能独来。夫志悲者惋，惋则冲陰，冲陰则志去目，志去则神不守精，精神去目，涕泣出也。夫经言乎，厥则目光无所见。（自涕之与泣者以下至目光无所见原本漏，今以《素问》《灵枢》补之）。夫人厥则陽气并于上，陰气并于下，陽并于上，则火独光也；陰并于下则足寒，足寒则胀。夫一水不能胜五火，故目盲。是以气冲风，泣下而不止，夫风之中目也。陽气内守于精，是火气燔目，故见风则泣下也。有以比之，夫（《素问》下有火字）疾风生，乃能雨，此之类也（《九卷》言其形，《素问》言其精，亦互相发明也）。曰：人之太息者何？曰：忧思则心系急，心系急则气道约，约则不利，故太息以伸出之。补手少陰、心主，足少陽留之。曰：人之羡下者何？曰：饮食皆入于胃，胃中有热，热则虫动，虫动则胃缓，胃缓则廉泉开，故下。补足少陰。曰：人之耳中鸣者何？曰：耳者，宗脉之所聚也。故胃中空则宗脉虚，虚则下，溜脉有所竭者，故耳鸣。补客主人，手大指甲上与肉交者。曰：人之自啮舌者何？曰：此厥逆走上，脉气皆至也。少陰气至则自啮舌，少陽气至则啮频；陽明气至则啮唇矣。视主病者补之。曰：人之善忘者何？曰：上气不足，下气有余，肠胃实而心肺虚。虚则荣卫留于下，久不以时上，故善忘也。曰：人之善饥不嗜食者何也？曰：精气并于脾则热留于胃，胃热则消谷，消谷故善饥，胃气逆上故胃脘塞，胃脘塞故不嗜食。善忘及善饥，先视其腑脏，诛其小魁，后调其气，盛则泻之，虚则补之。凡此十四邪者，皆奇邪走空窍者也。邪之所在，皆为不足。故上气不足，脑为之不满，耳为之善鸣，头为之倾，目为之瞑；中气不足，溲便为之变，肠为之善鸣，补之足外踝下留之；下气不足，则乃为痿厥心闷。急刺足大指上二寸留之，一曰补足外踝下留之。 </p><p>寒气客于厌发喑不能言第二 </p><p>黄帝问曰：人之卒然忧恚而言无音者，何气不行？少师对曰：咽喉者水谷之道路也；喉咙者气之所以上下者也；会厌者音声之户也。唇口者音声之扇也；舌者音声之机也；悬壅垂者音声之关也；颃颡者分气之所泄也；横骨者，神气之所使，主发舌者也。故人之鼻洞涕出不收者，颃颡不闭，分气失也。其厌小而薄，则发气疾，其开阖利，其出气易，其厌大而厚，则开阖难，其出气迟，故重言也。所谓吃者，其言逆，故重之。卒然无音者，寒气客于厌，则厌不能发，发不能下至其机扇，机扇开阖不利故无音。足少陰之脉上系于舌本，络于横骨，终于会厌，两泻血脉，浊气乃辟。会厌之脉，上络任脉，复取之天突，其厌乃发也。 </p><p>暴喑气硬，刺扶突与舌本出血。 </p><p>喑不能言，刺脑户。暴喑不能言，喉嗌痛，刺风府。舌缓，喑不能言，刺喑门。喉痛喑不能言，天突主之。暴喑气哽，喉痹咽肿，不得息，食饮不下，天鼎主之。食饮善呕，不能言，通谷主之。喑不能言，期门主之。暴喑不能言，支沟主之。喑不能言，合谷及涌泉、陽交主之。 </p><p>目不得眠不得视及多卧卧不安不得偃卧肉苛诸息有音及喘第三 </p><p>黄帝问曰：夫邪气之客于人也，或令人目不得眠者，何也？伯高对曰：五谷入于胃也，其糟粕、津液、宗气分为三隧。故宗气积于胸中，出于喉咙，以贯心肺而行呼吸焉。营气者，泌其津液，注之于脉，化而为血，以营四末，内注五脏六腑，以应刻数焉。卫气者，出其悍气之慓疾，而先行于四末分肉皮肤之间，而不休息也。昼行于陽，夜行于陰，其入于陰也，常从足少陰之分间，行于五脏六腑。今邪气客于五脏，则卫气独营其外，行于陽，不得入于陰。行于陽则陽气盛，陽气盛则陽跷满；不得入于陰，陰气虚故目不得眠。治之补其不足，泻其有余，调其虚实，以通其道而去其邪，饮以半夏汤一剂，陰陽已通，其卧立至。此所以决渎壅塞，经络大通，陰陽得和者也。其汤方以流水千里以外者八升，扬之万遍，取其清五升煮之，炊以苇薪火，沸煮秫米一升，治半夏五合，徐炊令竭为一升半，去其滓，饮汁一小杯，日三，稍益，以知为度。故其病新发者，覆杯则卧，汗出则已矣，久者三饮而已。曰：目闭不得视者何也？曰：卫气行于陰，不得入于陽，行于陰则陰气盛，陰气盛则陰跷满；不得入于陽则陽气虚，故目闭焉（《九卷》行作留，入作行）。曰：人之多卧者何也？曰：此人肠胃大而皮肤涩（《九卷》作湿，下同）。涩则分肉不解焉。肠胃大则气行留久，皮肤涩分肉不解则行迟。夫卫气者，昼常行于陽，夜常行于陰，故陽气尽则卧，陰气尽则寤。故肠胃大，卫气行留久，皮肤涩分肉不解则行迟，留于陰也久，其气不精，（一作清）则欲瞑，故多卧矣。其肠胃小，皮肤滑以缓，分肉解利，卫气之留于陽也久，故少卧焉。曰：其非常经也，卒然多卧者何也？曰：邪气留于上焦，上焦闭而不通，已食若饮汤，卫气久留于陰而不行，故卒然多卧。曰：治此诸邪奈何？曰：先视其腑脏，诛其小魁，后调其气，盛者泻之，虚者补之，必先明知其形气之苦乐，定乃取之。曰：人有卧而有所不安者，何也？曰：脏有所伤，及情有所倚，则卧不安（《素问》作精所之寄则安，《太素》作精有所倚则不安），故人不能悬其病也。曰：人之不得偃卧者何也？曰：肺者脏之盖也。肺气盛则脉大，脉大则不得偃卧。曰：人之有肉苛者何也，是为何病？曰：营气虚，卫气实也。营气虚则不仁，卫气虚则不用，营卫俱虚，则不仁且不用，肉加苛也，人身与志不相有也，三十日死。曰：人有逆气不得卧而有音者，有不得卧而息无音者，有起居如故而息有音者，有得卧行而喘者，有不得卧不能行而喘者，有不得卧，卧而喘者，此何脏使然？曰：不得卧而息有音者，是陽明之逆也。足三陽者下行，今逆而上行，故息有音也。陽明者胃脉也，胃者六腑之海也，其气亦下行。陽明逆不得从其道故不得卧。《下经》曰：胃不和则卧不安，此之谓也。夫起居如故而息有音者，此肺之络脉逆，不得随经上下行，故留经而不行，络脉之病人也微，故起居如故而息有音也。夫不得卧卧则喘者，水气客也。夫水气循津液而留（《素问》作流）者也，肾者水脏，主津液，主卧与喘也。 </p><p>惊不得眠，善齘水气上下，五脏游气也，三陰交主之。不得卧，浮郄主之。身肿皮肤不可近衣，婬泺苛获，久则不仁，屏翳主之。 </p><p>足太陽陽明手少陽脉动发目病第四 </p><p>黄帝问曰：余尝上青霄之台，中陛而惑，独冥视之，安心定气，久而不解，被发长跪，俯而复视之，久不已，卒然自止，何气使然？岐伯对曰：五脏六腑之精气，上注于目而为之精，精之裹（《灵枢》作窠，下同）者为眼，骨之精者为瞳子，筋之精为黑精（《灵枢》作黑眼），血之精为其络，气之精为白精（《灵枢》亦作白眼），肌肉之精为约束，裹契（一作撷）筋骨血气之精而与脉并为系，上属于脑，后出于项中。故邪中于头目，逢身之虚，其入深，则随眼系以入于脑，入则脑转，脑转则引目系急，目系急则目眩以转矣。邪中之精，则其精所中者不相比，不相比则精散，精散则视歧，故见两物也。目者，五脏六腑之精也，营卫魂魄之所常营也，神气之所生也。故神劳则魂魄散，志意乱。是故瞳子黑眼法于陰，白晴赤脉法于陽，故陰陽合揣（《灵枢》作传）而精明也。目者心之使也，心者神之所舍也，故神分精乱而不揣（一作转），卒然见非常之处，精气魂魄散不相得，故曰惑。曰：余疑何其然也，余每之东苑，未尝不惑，去之则复。余惟独为东苑劳神乎，何其异也？曰：不然，夫心有所喜，神有所恶，卒然相惑则精气乱，视误故惑，神移乃复，是故间者为迷，甚者为惑。 </p><p>目眦外决（一作次）于面者，为锐眦；在内近鼻者，上为外眦，下为内眦。目色赤者病在心，白色者病在肺，青色者病在肝，黄色者病在脾，黑色者病在肾，黄色不可名者病在胸中。诊目痛赤脉从上下者，太陽病；从下上者，陽明病；从外走内者，少陽病。夫胆移热于脑，则辛頞鼻渊（一作洞）。鼻渊者，浊涕下不止，传为鼽懵（《素问》作衄蔑），瞑目，故得之气厥。 </p><p>足陽明有侠鼻入于面者，名曰悬颅，属口对入系目本。头痛，引颔取之，视有过者取之，损有余，补不足，反者益甚。足太陽有通项入于脑者，正属目本，名曰眼系。头目苦痛，取之在项中两筋间，入脑乃别，陰跷陽跷陰陽相交，陽入陰出，陰陽交于锐眦，陽气绝则乃瞑目，陰气绝则眠。目中赤痛，从内眦始，取之陰跷。 </p><p>目中痛不能视，上星主之，先取噫嘻，后取天牖、风池。青肓，远视不明，承光主之。目瞑远视■〈硫，目代石〉■〈硫，目代石〉，目窗主之，目■〈硫，目代石〉■〈硫，目代石〉赤痛，天柱主之。目眩无所见，偏头痛，引外眦而急，颔厌主之。目不明，恶风日，泪出憎寒，目痛目眩，内眦赤痛，目■〈硫，目代石〉■〈硫，目代石〉无所见，眦痒痛，婬肤白翳，睛明主之。青肓无所见，远视■〈硫，目代石〉■〈硫，目代石〉，目中婬肤，白膜覆瞳子，目窗主之。目不明，泪出，目眩瞀，瞳子痒，远视■〈硫，目代石〉■〈硫，目代石〉，昏夜无见，目瞤动，与项口参相引，僻口不能言，刺承泣。目痛口僻戾（一作泪出），目不明，四白主之。目赤黄，颧窌主之。睊目，水沟主之。目痛不明，龈交主之。目瞑身汗出，承浆主之。青盲■〈目遺〉目恶风寒，上关主之。青盲，商陽主之。■〈目遺〉目，目■〈硫，目代石〉■〈硫，目代石〉，偏历主之。眼痛，下廉主之。■〈目遺〉目，目■〈硫，目代石〉■〈硫，目代石〉，少气，灸手五里，左取右，右取左。目中白翳，目痛泣出，甚者如脱，前谷主之。白膜覆珠，瞳子无所见，解溪主之。 </p><p>手太陽少陽脉动发耳病第五 </p><p>暴厥而聋，耳偏塞闭不通，内气暴薄也。不从内外中风之病，故留瘦著也。头痛耳鸣，九窍不利，肠胃之所生也。 </p><p>黄帝问曰：刺节言发蒙者，刺府腧以去府病，何俞使然？岐伯对曰：刺此者，必于白日中，刺其耳听（一作听宫），中其眸子，声闻于外，此其俞也。曰：何谓声闻于外？曰：已刺以手坚按其两鼻窍令急偃，其声必应其中。耳鸣，取耳前动脉。耳痛不可刺者，耳中有脓，若有干■〈扌適〉抵（一本作盯聍），耳无闻也。耳聋，取手少指（《太素》云少指次指）爪甲上与肉交者，先取手，后取足。耳鸣，取手中指爪甲上，左取右，右取左，先取手，后取足。聋而不痛，取足少陽；聋而痛，取手陽明。 </p><p>耳鸣，百会及颔厌、颅息、天窗、大陵、偏历、前谷、后溪皆主之。耳痛聋鸣，上关主之，刺不可深。耳聋鸣，下关及陽溪、关冲、腋门，陽谷主之。耳聋鸣，头颔痛，耳门主之。头重，颔痛，引耳中憹憹嘈嘈，和窌主之。聋，耳中癫溲若风，听会主之。耳聋填填如无闻，憹憹嘈嘈若蝉鸣，頞颊鸣，听宫主之。下颊取之，譬如破声，刺此（即《九卷》所谓发蒙者）。聋，翳风及会宗、下关主之。耳聋无闻，天窗主之。耳聋，嘈嘈无所闻，天容主之。耳鸣无闻，肩贞及完骨主之。耳中生风，耳鸣耳聋时不闻，商陽主之。聋，耳中不通，合谷主之。耳聋，两颞颥痛，中渚主之。耳熇熇浑浑无所闻，外关主之。卒气聋，四渎主之。 </p><p>手足陽明脉动发口齿病第六 </p><p>诊龋痛，按其陽明之来，有过者独热，在左者左热，在右右热，在上上热，在下下热。臂之陽明，有入鼽齿者，名曰大迎，下齿龋取之臂，恶寒补之（一作取之），不恶泻之（《灵枢》名曰禾窌，或曰大迎。详大迎乃足陽明脉所发，则当云禾窌是也。然而下齿龋又当取足陽明大迎，当试可知耳）。手太陽有入頄遍齿者，名曰角孙，上齿龋，取之在鼻与鼽（一作頄）前。方病之时，其脉盛，脉盛则泻之，虚则补之。一曰取之眉外，方病之时，盛泻虚补。齿动痛，不恶清饮，取足陽明；恶清饮，取手陽明。舌缓羡下烦闷，取足少陰。重舌，刺舌柱以■〈金非〉针。 </p><p>上齿龋肿，目窗主之。上齿龋痛，恶风寒，正营主之。齿牙龋痛，浮白及完骨主之。齿痛，颧窌及二间主之。上齿龋，兑端及耳门主之。齿间出血者，有伤酸，齿床落痛，口不可开，引鼻中，龈交主之。颊肿，口急，颊车痛，不可以嚼，颊车主之。上齿龋痛，恶寒者，上关主之。厥口僻，失欠，下牙痛，颊肿，恶寒，口不收，舌不能言，不得嚼，大迎主之。失欠，下齿龋，下牙痛，■〈出頁〉肿，下关主之。齿牙不可嚼，龈肿，角孙主之。口僻不正，失欠口不开，翳风主之。舌下肿，难言，舌纵，戾不端，通谷主之。舌下肿，难以言，舌纵涎出，廉泉主之。口僻，刺太渊，引而下之。口中肿臭，劳宫主之。口中下齿痛，恶寒■〈出頁〉肿，商陽主之。齿龋痛，恶清，三间主之。口僻，偏历主之。口齿痛，温留主之。下齿龋，则上齿痛，腋门主之。齿痛，四渎主之。上牙龋痛，陽谷（一作陽溪）主之。齿龋痛，合谷主之，又云少海主之。舌纵下，烦闷，陰交主之。 </p><p>血溢发衄第七（鼻鼽息肉著附） </p><p>暴瘅内逆，肝肺相搏，血溢鼻口，取天府，此为胃之大腧五部也（五部，按《灵枢》云：陽逆头痛，胸满不得息，取人迎。暴喑气哽，刺扶突与舌本出血。暴聋气蒙，耳目不明，取天牖。暴拘挛痫痓，足不任身者，取天柱。暴痹内逆，肝肺相搏，血溢鼻口，取天府，此为胃之五大俞五部也。今士安散作五穴于篇中，此特五部之一耳）。衄而不止，衃血流，取足太陽；大衄衃血，取手太陽；不已刺腕骨下；不已，刺腘中出血。 </p><p>鼻鼽衄，上星主之。先取噫嘻，后取天牖、风池。鼻管疽发为厉，脑空主之。鼻鼽不利，窒洞气塞，僻多洟，鼽衄有痈，迎香主之。鼽衄洟出，中有悬痈宿肉，窒洞不通，不知香臭，素窌主之。鼻窒口僻，清洟出不可止，鼽衄有痈，禾窌主之。鼻中息肉不利，鼻头额頞中痛，鼻中有蚀疮，龈交主之。鼻鼽不得息，不收洟，不知香臭，及衄不止，水沟主之。衄血不止，承浆及委中主之。鼻不利，前谷主之。衄，腕骨主之。 </p><p>手足陽明少陽脉动发喉痹咽痛第八 </p><p>喉痹不能言，取足陽明；能言，取手陽明。 </p><p>喉痹，完骨及天容、气舍、天鼎、尺泽、合谷、商陽、陽溪、中渚、前谷、商丘、然谷、陽交悉主之。喉痹咽肿，水浆不下，璇玑主之。喉痹食不下，鸠尾主之。喉痹咽如梗，三间主之。喉痹不能言，温留及曲池主之。喉痹气逆，口，喉咽如扼状，行间主之（《千金》作间使）。咽中痛，不可纳食，涌泉主之。 </p><p>气有所结发瘤瘿第九 </p><p>瘿，天窗（一本作天容，《千金》作天府）及臑会主之。瘤瘿，气舍主之。 </p><p>揪人杂病第十 </p><p>黄帝问曰：人有重身，九月而喑，此为何病？岐伯对曰：胞之络脉绝也。胞络者系于肾，少陰之脉，贯肾，系舌本，故不能言，无治也，当十月复。治法曰：无损不足，益有余，以成其辜（《素问》作沴）。所谓不足者，身羸瘦，无用■〈金毚〉石也。无益其有余者，腹中有形而泄之，泄之则精出而病独擅中，故曰成辜。曰：何以知怀子且生也？曰：身有病而无邪脉也。 </p><p>诊女子，手少陰脉动甚者，妊子也。乳子而病热脉悬小，手足温则生，寒则死。乳子中风，病热喘渴（《素问》作鸣），肩息，脉急大，缓则生，急则死。 </p><p>乳子下赤白，腰俞主之。女子绝子，陰挺出不禁白沥，上窌主之。女子赤白沥，心下积胀，次窌主之。腰痛不可俯仰，先取缺盆，后取尾骶。女子赤婬时白，气癃，月事少，中窌主之。女子下苍汁不禁，赤沥，陰中痒痛，少腹控■〈月少〉，不可俯仰，下窌主之，刺腰尻交者两胂上，以月生死为痏数，发针立已。肠鸣泄注，下窌主之。妇人乳余疾，肓门主之。寒热短气，卧不安，膺窗主之。乳痈，凄索寒热，不可接，乳根主之。绝子灸脐中，令有子。女子手脚拘挛，腹满，疝，月水不通，乳余疾，绝子，陰痒，陰交主之。腹满疝积，乳余疾，绝子陰痒，（《千金》云：奔豚上腹坚痛，下引陰中，不得小便，刺陰交入八分）刺石门。女子绝子，衃血在内不下，关元主之（《千金》云：胞转不得尿，少腹满，石水痛，刺关元，亦宜矣）。女子陰中痒，腹热痛，乳余疾，绝不足，子门不端，少腹苦寒，陰痒及痛，经闭不通，中极主之。妇人下赤白沃后，陰中干痛，恶合陰陽，少腹填坚，小便闭，曲骨（《千金》作屈骨）主之。女子血不通，会陰主之。妇人子脏中有恶血逆满痛，石关主之。月水不通，奔豚泄气，上下引腰脊痛，气穴主之。女子赤婬，大赫主之。女子胞中痛，月水不以时休止，天枢主之（《千金》云：腹胀肠鸣，气上冲胸，刺天枢）。小竟胀满，痛引陰中，月水至则腰脊痛，胞中瘕，子门有寒，引髌髀，水道主之（《千金》云：大小便不通，刺水道）。女子陰中寒，归来主之。女子月水不利，或暴闭塞，腹胀满，癃，婬泺身热，腹中绞痛，■〈疒頽〉疝陰肿，及乳难，子抢心，若胞衣不出，众气尽乱，腹满不得反复，正偃卧，屈一膝，伸一膝，并气冲针上入三寸，气至泻之。妇人无子，及少腹痛，刺气冲主之。妇人产余疾，食饮不下，胸胁榰满，眩目足寒，心切痛，善噫，闻酸臭，胀痹，腹满，少腹尤大，期门主之。妇人少腹坚痛，月水不通，带脉主之。妇人下赤白，里急瘛疭，五枢主之。妒乳，（《千金》云：膺胸痛）太渊主之。绝子，商丘主之。穴在内踝前宛宛中。女子疝瘕，按之如以汤沃其股内至膝，飧泄，灸刺曲泉。妇人陰中痛，少腹坚急痛，陰陵泉主之。妇人漏下，若血闭不通，逆气胀，血海主之。月事不利，见血而有身反败，陰寒，行间主之。乳痈，太冲及复留主之。女子疝及少腹肿，溏泄，癃，遗溺，陰痛，面尘黑，目下眦痛，太冲主之。女子少腹大，乳难，嗌干嗜饮，中封主之。女子漏血，太冲主之。女子侠脐疝，中封主之。大疝绝子，筑宾主之。女子疝，小竟肿，赤白婬，时多时少，蠡沟主之。女子疝瘕，按之如以汤沃两股中，少腹肿，陰挺出痛，经水来下，陰中肿或痒，漉青汁若葵羹，血闭无子，不嗜食，曲泉主之。妇人绝产，若未曾生产，陰廉主之。刺入八分，羊矢下一寸是也。妇人无子，涌泉主之。女子不字，陰暴出，经水漏，然谷主之。女子不下月水，照海主之（《千金》云：痹惊，善悲不乐，如坠堕，汗不出，刺照海）。妇人陰挺出，四肢婬泺，身闷，照海主之。月水不来而多闭，心下痛，目■〈硫，目代石〉■〈硫，目代石〉不可远视，水泉主之。妇人漏血，腹胀满不得息，小便黄，陰谷主之（《千金》云：漏血，少腹胀满如阻，体寒热，腹偏肿，刺陰谷）。乳痈有热，三里主之。乳痈惊痹，胫重，足胕不收，跟痛，巨虚下廉主之。月水不利，见血而有身则败及乳肿，临泣主之。女子字难，若胞不出，昆仑主之。 </p><p>小儿杂病第十一 </p><p>婴儿病，在头毛皆逆上者死。婴儿耳间青脉起者，瘈，腹痛。大便青瓣，飧泄，脉大，手足寒，难已；飧泄，脉小，手足温者，易已。 </p><p>惊痫脉五，针手足太陰各五，刺经太陽者五，刺手足少陰经络傍者一，足陽明一，上踝五寸刺三针。 </p><p>小儿惊痫，本神及前顶、囟会、天柱主之。如反视，临泣主之。小儿惊痫加瘛疭，脊急强，目转上插，缩筋主之。小儿惊痫，瘛疭脊强互相引，长强主之。小儿食晦头痛，噫嘻主之。小儿痫发，目上插，攒竹主之。小儿脐风，目上插，刺丝竹空主之。小儿痫痓，呕吐泄注，惊恐失精，瞻视不明眵■〈目蔑〉，瘈脉及长强主之。小儿惊痫不得息，颅息主之。小儿惊痫如有见者，列缺主之，并取陽明络。小儿口中腥臭，胸胁榰满，劳宫主之。小儿咳而泄，不欲食者，商丘主之。小儿痫瘈，手足扰，目昏口噤，溺黄，商丘主之。小儿痫痓，遗精溺，虚则病诸痫癫，实则闭癃，少腹中热，善寐，大敦主之。小儿脐风，口不开，善惊，然谷主之。小儿腹满不能食饮，悬钟主之。小儿马痫，仆参及金门主之。风从头至足，瘛疭，口闭不能开，每大便腹暴满，按之不下，嚏，悲，喘，昆仑主之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiujiayijing/1211.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>