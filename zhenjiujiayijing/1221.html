<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸甲乙经_卷一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/zhenjiujiayijing/">针灸甲乙经</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/zhenjiujiayijing/'>针灸甲乙经</a> > </div>
<div class="kind">
  <h1 class="h11">卷一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhenjiujiayijing/1222.html' class='pagedaohang'>【上一篇】<i>:卷二</i></a></span><span class="tomenu"><a href="https://ChineseBooks.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhenjiujiayijing/1220.html' class='pagedaohang'>【下一篇】<i>：序</i></a></span>
</ul>
<div class="articleContent" id="articleContent"> <p>精神五脏论第一 </p><p>黄帝问曰：凡刺之法，必先本于神。血脉营气精神，此五脏之所藏也。何谓德、气、生、精、神、魂、魄、心、意、志、思、智、虑，请问其故？岐伯对曰：天之在我者德也，地之在我者气也，德流气薄而生也。故生之来谓之精，两精相搏谓之神，随神往来谓之魂，并精出入谓之魄，可以任物谓之心，心有所忆谓之意，意有所存谓之志，因志存变谓之思，因思远慕谓之虑，因虑处物谓之智。故智以养生也，必顺四时而适寒暑，和喜怒而安居处，节陰陽而调刚柔；如是则邪僻不生，长生久视。是故怵惕思虑者则神伤，神伤则恐惧流婬而不正；因悲哀动中者，则竭绝而失生；喜乐者，神惮散而不藏；愁忧者，气闭塞而不行；盛怒者，迷惑而不治；恐惧者，荡惮而不收（《太素》不收作失守）。 </p><p>《素问》曰：怒则气逆，甚则呕血，及食而气逆，故气上。喜则气和志达，营卫通利，故气缓。悲则心系急，肺布叶举，两焦不通，营卫不散，热气在中，故气消。恐则神却，却则上焦闭，闭则气还，还则下焦胀，故气不行。热则腠理开，营卫通，汗大泄，惊则心无所倚，神无所归，虑无所定，故气乱。劳则喘且汗出，内外皆越，故气耗。思则心有所伤，神有所止，气流而不行，故气结。（以上言九气，其义小异大同。） </p><p>疚藏血，血舍魂；在气为语，在液为泪。肝气虚则恐，实则怒。《素问》曰：人卧血归于肝，肝受血而能视，足受血而能步，掌受血而能握，指受血而能摄。 </p><p>心藏脉，脉舍神；在气为吞，在液为汗。心气虚则悲忧，实则笑不休。 </p><p>脾藏营，营舍意；在气为噫，在液为涎。脾气虚则四肢不用，五脏不安；实则腹胀，泾溲不利。（噫音作嗳。） </p><p>肺藏气，气舍魄；在气为咳，在液为涕。肺气虚则鼻息不利少气，实则喘喝胸凭（《九墟》作盈）仰息。 </p><p>肾藏精，精舍气；在气为欠，在液为唾。肾气虚则厥，实则胀，五脏不安。必审察五脏之病形，以知其气之虚实而谨调之。 </p><p>疚气悲哀动中则伤魂，魂伤则狂妄，其精不守（一本作不精，不精则不正当）。令人陰缩而筋挛，两胁肋骨不举，毛悴色夭，死于秋。《素问》曰：肝在声为呼，在变动为握，在志为怒，怒伤肝。《九卷》及《素问》又曰：精气并于肝则忧。解曰：肝虚则恐，实则怒，怒而不已，亦生忧矣。肝之与肾，脾之与肺，互相成也。脾者土也，四脏皆受成焉。故恐发于肝而成于肾；爱发于脾，而成于肝。肝合胆，胆者中精之府也。肾藏精，故恐同其怒，怒同其恐，一过其节，则二脏俱伤，经言若错，其归一也。 </p><p>心，怵惕思虑则伤神，神伤则恐惧自失，破■〈月困〉（音窘）脱肉，毛悴色夭，死于冬。《素问》曰：心在声为笑，在变动为忧，在志为喜，喜伤心。《九卷》及《素问》又曰：精气并于心则喜，或言：心与肺脾二经有错，何谓也？解曰：心虚则悲，悲则忧；心实则笑，笑则喜。心之与肺，脾之与心，亦互相成也。故喜发于心而成于肺，思发于脾而成于心，一过其节，则二脏俱伤。此经互言其义耳，非有错也。（又杨上善云：心之忧在心变动，肺之忧在肺之志。是则肺主于秋，忧为正也；心主于忧，变而生忧也） </p><p>脾，愁忧不解则伤意，意伤则闷乱，四肢不举，毛悴色夭，死于春。《素问》曰：脾在声为歌，在变动为哕，在志为思，思伤脾。《九卷》及《素问》又曰：精气并于脾则饥（一作畏。） </p><p>肺喜乐，乐极则伤魄，魄伤则狂，狂者意不存，其人皮革焦，毛悴色夭，死于夏。《素问》曰：肺在声为哭，在变动为咳，在志为忧，忧伤肺。《九卷》及《素问》又曰：精气并于肺则悲。 </p><p>肾，盛怒不止则伤志，志伤则喜忘其前言，腰脊不可俯仰，毛悴色夭，死于季夏。《素问》曰；肾在声为呻，在变动为栗，在志为怒，怒伤肾。《九卷》及《素问》又曰：精气并于肾则恐，故恐惧而不改（一作解）则伤精，精伤则骨酸痿厥，精时自下。是故五脏主藏精者也，不可伤；伤则失守陰虚，陰虚则无气，无气则死矣。是故用针者，观察病人之态，以知精神魂魄之存亡得失之意。五者已伤，针不可以治也。 </p><p>五脏变腧第二 </p><p>黄帝问曰；五脏五腧，愿闻其数？岐伯对曰：人有五脏，脏有五变，变有五腧，故五五二十五腧，以应五时。 </p><p>疚为牡脏，其色青，其时春，其日甲乙，其音角，其味酸（《素问》曰肝在味为辛，于经义为未通。） </p><p>心为牡脏，其色赤，其时夏，其日丙丁，其音徵，其味苦（《素问》曰心在味为咸，于经义为未通。） </p><p>脾为牡脏，其色黄，其时长夏，其日戊己，其音宫，其味甘。 </p><p>肺为牝脏，其色白，其时秋，其日庚辛，其音商，其味辛（《素问》曰肺在味为苦，于经义为未通）。 </p><p>肾为牝脏，其色黑，其时冬，其日壬癸，其音羽，其味咸。是谓五变。 </p><p>脏主冬，冬刺井；色主春，春刺荥；时主夏，夏刺腧；音主长夏，长夏刺经；味主秋，秋刺合。是谓五变，以主五腧。曰：诸原安合，以致五腧？曰：原独不应五时，以经合之，以应其数，故六六三十六腧。 </p><p>曰：何谓脏主冬，时主夏，音主长夏，味主秋，色主春？曰：病在脏者取之井，病变于色者取之荥，病时间时甚者取之腧，病变于音者取之经，经（一作络）满而血者病在胃（一作胸），及以饮食不节得病者，取之合，故命曰味主合，是谓五变也。人逆春气则少陽不生，肝气内变；逆夏气则太陽不长，心气内洞；逆秋气则太陰不收，肺气焦满；逆冬气则少陰不藏，肾气浊沉。夫四时陰陽者，万物之根本也。所以圣人春夏养陽，秋冬养陰，以从其根，逆其根则伐其本矣。故陰陽者，万物之终始也。顺之则生，逆之则死；反顺为逆，是谓内格。是故圣人不治已病治未病，论五脏相传所胜也。假使心病传肺，肺未病逆治之耳。 </p><p>五脏六腑陰陽表里第三 </p><p>肺合大肠，大肠者传道之腑。心合小肠，小肠者受盛之腑。肝合胆，胆者清净之腑。脾合胃，胃者五谷之腑。肾合膀胱，膀胱者津液之腑。少陰属肾，上连肺，故将两脏。三焦者，中渎之腑，水道出焉，属膀胱，是孤之腑。此六腑之所合者也。 </p><p>《素问》曰：夫脑、髓、骨、脉、胆、女子胞，此六者，地气之所生也。皆藏于陰，象于地，故藏而不泻，名曰奇恒之府。胃、大肠、小肠、三焦、膀胱，此五者，天气之所生也。其气象天，故泻而不藏，此受五脏浊气，名曰传化之府。此不能久留，输泻者也。魄门亦为五脏使，水谷不得久藏。五脏者，藏精气而不泻，故满而不能实。六腑者，传化物而不藏，故实而不能满。水谷入口，则胃实而肠虚，食下则肠实而胃虚，故实而不满，满而不实也。气口何以独为五脏主？胃者，水谷之海，六腑之大源也。（称六腑虽少错，于理相发为佳。） </p><p>疚胆为合，故足厥陰与少陽为表里。脾胃为合，故足太陰与陽明为表里。肾膀胱为合，故足少陰与太陽为表里。心与小肠为合，故手少陰与太陽为表里。肺与大肠为合，故手太陰与陽明为表里。 </p><p>五脏者，肺为之盖，巨肩陷，咽喉见于外。心为之主，缺盆之道，■〈骨舌〉（音滑）骨有余，以候内■〈骨曷〉骭（音曷干）。肝为之主将，使之候外，欲知坚固，视目大小。脾主为胃（《九墟》《太素》作卫），使之迎粮，视唇舌好恶，以知吉凶。肾者主为外，使之远听，视耳好恶，以知其性。六腑者，胃为之海，广骸（《太素》作■〈月引〉）大颈张胸，五谷乃容。鼻隧以长，以候大肠。唇厚人中长，以候小肠。目下裹大，其胆乃横。鼻孔在外，膀胱漏泄。鼻柱中央起，三焦乃约。此所以候六腑也。上下三等，脏安且良矣。 </p><p>五脏六腑官第四 </p><p>鼻者肺之官，目者肝之官，口唇者脾之官，舌者心之官，耳者肾之官。凡五官者，以候五脏。肺病者喘息鼻张，肝病者目眦青，脾病者唇黄，心病者舌卷颧赤，肾病者颧与颜黑。故肺气通于鼻，鼻和则能知香臭矣。心气通于舌，舌和则能知五味矣。《素问》曰：心在窍为耳（一云舌）。夫心者火也，肾者水也，水火既济。心气通于舌，舌非窍也，其通于窍者，寄在于耳（王冰云手少陰之络会于耳中）。故肝气通于目，目和则能视五色矣。《素问》曰：诸脉者皆属于目。又《九卷》曰：心藏肺，肺舍神。神明通体，故云属目。脾气通于口，口和则能别五谷味矣。肾气通于耳，耳和则能闻五音矣。 </p><p>《素问》曰：肾在窍为耳。然则肾气上通于耳，下通于陰也。五脏不和，则九窍不通。六腑不和，则留结为痈。故邪在腑则陽脉不和，陽脉不和则气留之，气留之则陽气盛矣。邪在脏则陰脉不和，陰脉不和则血留之，血留之则陰气盛矣。陰气太盛，则陽气不得相营也，故曰格。陰陽俱盛，不得自相营也，故曰关格。关格者，不得尽（一作尽期）而死矣。 </p><p>五脏大小六腑应候第五 </p><p>黄帝问曰：人俱受气于天，其有独尽天寿者，不免于病者，何也？岐伯对曰：五脏者固有大小具下坚脆端正偏倾者，六腑亦有大小长短厚薄结直缓急者。凡此二十五变者，各各不同，或善或恶，或吉或凶也。 </p><p>心小则安，邪弗能伤（《太素》云外邪不能伤），易伤于忧；心大则忧弗能伤，易伤于邪（《太素》亦作外邪）；心高则满于肺中，闷而善忘，难开以言；心下则脏外，易伤于寒，易恐以言；心坚则脏安守固；心脆则善病消瘅热中；心端正则和利难伤；心偏倾则操持不一，无守司也。（杨上善云：心脏言神有八变，后四脏但言脏变不言神变者，以神为魂魄意之主，言其神变则四脏可知，故略而不言也。） </p><p>肺小则少饮，不病喘（一作喘喝）；肺大则多饮，善病胸痹逆气；肺高则上气喘息咳逆；肺下则逼贲迫肺，善胁下痛；肺坚则不病咳逆上气；肺脆则善病消瘅易伤也（一云易伤于热喘息鼻衄）；肺端正则和利难伤；肺偏倾则病胸胁偏痛。 </p><p>疚小则安，无胁下之病；肝大则逼胃迫咽，迫咽则善（一作苦）膈中，且胁下痛；肝高则上支贲加胁下急，为息贲；肝下则逼胃，胁下空，空则易受邪；肝坚则脏安难伤；肝脆则善病消瘅易伤；肝端正则和利难伤；肝偏倾则胁下偏痛。 </p><p>脾小则安，难伤于邪；脾大则苦腠■〈月少〉（音停）而痛，不能疾行；脾高则■〈月少〉引季胁而痛；脾下则下加于大肠，下加于大肠则脏外易受邪；脾坚则脏安难伤；脾脆则善病消瘅易伤；脾端正则和利难伤；脾偏倾则瘛疭善胀。 </p><p>肾小则安难伤；肾大则（一本云耳聋或鸣，汁出）善病腰痛，不可以俯仰，易伤于邪；肾高则善病腰膂痛，不可以俯仰（一本云背急缀耳脓血出或生肉塞）；肾下则腰尻痛，不可俯仰，为狐疝；肾坚则不病腰痛；肾脆则善病消瘅易伤；肾端正则和利难伤；肾偏倾则善腰尻痛。凡此二十五变者，人之所以善常病也。 </p><p>曰：何以知其然？曰：赤色小理者心小，粗理者心大，无■〈骨曷〉骭者心高，■〈骨曷〉骭小短举者心下，■〈骨曷〉骭长者心坚，■〈骨曷〉骭弱小以薄者心脆，■〈骨曷〉骭直下不举者心端正，■〈骨曷〉骭（一作面）一方者心偏倾。 </p><p>白色小理者肺小，粗理者肺大，巨肩反（一作大）膺陷喉者肺高，合腋张胁者肺下，好肩背厚者肺坚，肩背薄者肺脆，背膺厚者肺端正，膺偏竦（一作欹）者肺偏倾。 </p><p>青色小理者肝小，粗理者肝大，广胸反骹者肝高，合胁脆骹者肝下，胸胁好者肝坚，胁骨弱者肝脆，膺胁腹好相得者肝端正，胁骨偏举者肝偏倾。 </p><p>黄色小理者脾小，粗理者脾大，揭唇者脾高，唇下纵者脾下，唇坚者脾坚，唇大而不坚者脾脆，唇上下好者脾端正，唇偏举者脾偏倾。 </p><p>黑色小理者肾小，粗理者肾大，耳高者肾高，耳后陷者肾下，耳坚者肾坚，耳薄不坚者肾脆，耳好前居牙车者肾端正，耳偏高者肾偏倾。凡此诸变者，持则安，减则病也。 </p><p>曰：愿闻人之有不可病者，至尽天寿，虽有深忧大恐怵惕之志，犹弗能感也，大寒甚热弗能伤也；其有不离屏蔽室内，又无怵惕之恐，然不免于病者何也？曰：五脏六腑，邪之舍也。五脏皆小者，少病，善焦心，人愁忧。五脏皆大者，缓于事，难使以忧。五脏皆高者，好高举措。五脏皆下者，好出人下。五脏皆坚者，无病。五脏皆脆者，不离于病。五脏皆端正者，和利得人心。五脏皆偏倾者，邪心善盗，不可为人，平反复言语也。 </p><p>曰：愿闻六腑之应。曰：肺合大肠，大肠者，皮其应也。《素问》曰：肺之合皮也，其荣毛也，其主心也。下章言肾之应毫毛，于义为错。 </p><p>心合小肠，小肠者，脉其应也。《素问》曰：心之合脉也，其荣色也，其主肾也。其义相顺。 </p><p>疚合胆，胆者，筋其应也。《素问》曰：肝之合筋也，其荣爪也，其主肺也。其义相顺。 </p><p>脾合胃，胃者，肉其应也。《素问》曰：脾之合肉也，其荣唇也，其主肝也。其义相顺。 </p><p>肾合三焦膀胱，三焦膀胱者，腠理毫毛其应也。《九卷》又曰：肾合骨。《素问》曰：肾之合骨也，其荣发也，其主脾也。其义相同。 </p><p>曰：应之奈何？曰：肺应皮。皮厚者大肠厚，皮薄者大肠薄，皮缓腹里大者大肠缓而长，皮急者大肠急而短，皮滑者大肠直，皮肉不相离者大肠结。 </p><p>心应脉。皮厚者脉厚，脉厚者小肠厚，皮薄者脉薄；脉薄者小肠薄；皮缓者脉缓，脉缓者小肠大而长；皮薄而脉冲小者；小肠小而短；诸陽经脉皆多纡曲者，小肠结。 </p><p>脾应肉。肉■〈月困〉坚大者胃厚，肉■〈月困〉么者胃薄，肉■〈月困〉小而么者胃不坚，肉■〈月困〉不称其身者胃下，胃下者小脘约不利，（《太素》作下脘未约。）肉■〈月困〉不坚者胃缓，肉■〈月困〉无小奎叅标紧，（一本作无小奎累）者胃急，肉■〈月困〉多小奎叅（一本亦作累字）者胃结，胃结者上脘约不利。 </p><p>疚应筋。爪厚色黄者胆厚，爪薄色红者胆薄，爪坚色青者胆急，爪濡色赤者胆缓，爪直色白无约者胆直，爪恶色黑多文者胆结。 </p><p>肾应骨。密理厚皮者三焦膀胱厚，粗理薄皮者三焦膀胱薄，腠理疏者三焦膀胱缓，皮急而无毫毛者三焦膀胱急，毫毛美而粗者三焦膀胱直，稀毫毛者三焦膀胱结。 </p><p>曰：薄厚美恶皆有其形，愿闻其所病。曰：各视其外应以知其内脏，则知所病矣。 </p><p>十二原第六 </p><p>五脏有六腑，六腑有十二原。十二原者，出于四关。四关主治五脏，五脏有疾，当取之十二原。十二原者，五脏之所以禀三百六十五骨之气味者也。五脏有疾，出于十二原，而原各有所出。明知其原，睹其应，知五脏之害矣。陽中之少陰肺也，其原出于太渊二。陽中之太陽心也，其原出于大陵二。陰中之少陽肝也，其原出于太冲二。陰中之太陰肾也，其原出于太溪二。陰中之至陰脾也，其原出于太白二。膏之原出于鸠尾一。肓之原出于脖（满设切）胦（鸟朗切）一。凡十二原主治五脏六腑之有病者也。胀取三陽，飧泄取三陰（一云滞取三陰）。今夫五脏之有病，譬犹刺也，犹污也，犹结也，犹闭也。刺虽久犹可拔也，污虽久犹可雪也，结虽久犹可解也，闭虽久犹可决也。或言久疾之不可取者，非其说也。夫善用针者，取其疾也，犹拔刺也，犹雪污也，犹解结也，犹决闭也，疾虽久犹可毕也。言不可治者，未得其术也。 </p><p>十二经水第七 </p><p>黄帝问曰：经脉十二者，外合于十二经水而内属于五脏六腑。夫十二经水者，受水而行之。五脏者，合神气魂魄而藏之。六腑者，受谷而行之，受气而扬之。经脉者，受血而营之。合而以治奈何？刺之深浅，灸之壮数，可得闻乎？岐伯对曰：脏之坚脆，腑之大小，谷之多少，脉之长短，血之清浊，气之多少，十二经中多血少气，与其少血多气，与其皆多气血，与其皆少血气，皆有定数。其治以针灸，各调其经气，固其常有合也。此人之参天地而应陰陽，不可不审察之也。 </p><p>足陽明外合于海水，内属于胃。 </p><p>足太陽外合于清水，内属于膀胱，而通水道焉。 </p><p>足少陽外合于渭水，内属于胆。 </p><p>足太陰外合于湖水，内属于脾。 </p><p>足厥陰外合于沔水，内属于肝。 </p><p>足少陰外合于汝水，内属于肾。 </p><p>手陽明外合于江水，内属于大肠。 </p><p>手太陽外合于淮水，内属于小肠，而水道出焉。 </p><p>手少陽外合于漯水，内属于三焦。 </p><p>手太陰外合于河水，内属于肺。 </p><p>手心主外合于漳水，内属于心包。 </p><p>手少陰外合于济水，内属于心。 </p><p>凡此五脏六腑十二经水者，皆外有源泉而内有所禀，此皆内外相贯，如环无端。人经亦然。故天为陽，地为陰，腰以上为天，下为地。故海以北者为陰，湖以北者为陰中之陰，漳以南者为陽，河以北至漳者为陽中之陰，漯以南至江者为陽中之陽，此一州之陰陽也。此人所以与天地相参也。 </p><p>曰：夫经水之应经脉也，其远近之浅深，水血之多少，各不同。合而刺之奈何？曰：足陽明五脏六腑之海也，其脉大而血多气盛热壮，刺此者不深弗散，不留不写。 </p><p>足陽明多血气，刺深六分，留十呼。 </p><p>足少陽少血气，刺深四分，留五呼。 </p><p>足太陽多血气，刺深五分，留七呼。 </p><p>足太陰多血少气，刺深三分，留四呼。 </p><p>足少陰少血多气，刺深二分，留三呼。 </p><p>足厥陰多血少气，刺深一分，留一呼。 </p><p>手之陰陽，其受气之道近，其气之来也疾，其刺深皆无过二分，留皆无过一呼。其少长小大肥瘦，以心料之，命曰法天之常，灸之亦然。灸而过此者，得恶火则骨枯脉涩，刺而过此者则脱气。 </p><p>曰：夫经脉之大小，血之多少，肤之厚薄，肉之坚脆，及■〈月困〉之大小，可以为度量乎？曰：其可为量者，取其中度者也，不甚脱肉而血气不衰者也。若失度人之痟（音消，渴病）瘦而形肉脱者，乌可以度量刺乎。审切循扪按，视其寒温盛衰而调之，是谓因适而为之真也。 </p><p>四海第八 </p><p>人有四海，十二经水者皆注于海。有髓海，有血海，有气海，有水谷之海。胃者为水谷之海，其腧上在气街，下至三里。冲脉者为十二经之海，其腧上在大杼，下出巨虚上下廉。膻中者为气之海，其腧上在柱骨之上下，前在人迎。脑者为髓之海，其腧上在其盖，下在风府。凡此四海者，得顺者生，得逆者败；知调者利，不知调者害。曰：四海之逆顺奈何？曰：气海有余，则气满胸中悗，急息面赤；不足则气少不足以言。血海有余，则常想其身大怫郁也，然不知其所病；不足则常想其身小狭，然不知其所病。水谷之海有余，则腹胀满；不足则饥不受谷食。髓海有余，则轻劲多力，自过其度；不足则脑转耳鸣，胫胻酸，眩冒目无所见，懈怠安卧。曰：调之奈何？曰：审守其腧而调其虚实，无犯其害；顺者得复，逆者必败。 </p><p>气息周身五十营四时十分漏刻第九 </p><p>黄帝问曰：五十营奈何？岐伯对曰：周天二十八宿，宿三十六分，人气行一周千八分。人经络上下左右前后二十八脉，周身十六丈二尺，以应二十八宿，漏水下百刻，以分昼夜。故人一呼脉再动，气行三寸，一吸脉亦再动，气行三寸，呼吸定息，气行六寸。十息脉行六尺，日行二分。二百七十息，气行十六丈二尺，气行交通于中，一周于身，下水二刻，日行二十分有奇。五百四十息，气行再周于身，下水四刻，日行四十分有奇。二千七百息，气行十周于身，下水二十刻，日行五宿二百十分有奇。一万三千五百息，气行五十营于身，水下百刻，日行二十八宿，漏水皆尽脉已终矣。（王冰曰：此略而言之也，细言之，则常以一十周加一分又十分分之六，乃奇分尽也）。所谓交通者，并行一数也。故五十营备，得尽天地之寿矣。气凡行八百一十丈也。一日一夜五十营，以营五脏之精。不应数者，谓之狂生。所谓五十营者，五脏皆受气也。（此段旧在经脉根结之末，今移在此。） </p><p>曰：卫气之行，出入之会何如？曰：岁有十二月，日有十二辰，子午为经，卯酉为纬；天一面七宿，周天四七二十八宿，房昂为纬，张虚为经；是故房至毕为陽，昂至心为陰。陽主昼，陰主夜；故卫气之行，一日一夜五十周于身。昼日合于陽二十五周，夜行于陰亦二十五周，周于五脏（一本作岁）；是故平旦陰气尽，陽气出于目，目张则气行于头，循于项，下足太陽，循背下至小指端。其散者，分于目，别（一云别于目锐眦），下手太陽，下至手小指外侧。其散者，别于目锐眦，下足少陽，注小指次指之间。以上循手少陽之分侧，下至小指之间。别者以上至耳前，合于颔脉，注足陽明，下行至跗上。入足五指之间。其散者从耳，下手陽明入大指之间。入掌中，直至于足，入足心，出内踝下行陰分，复合于目，故为一周。是故日行一舍，人气行于身一周与十分身之八；日行二舍，人气行于身三周与十分身之六；日行三舍，人气行于身五周与十分身之四；日行四舍，人气行于身七周与十分身之二；日行五舍，人气行于身九周；日行六舍，人气行于身十周与十分身之八；日行七舍，人气行于身十二周与十分身之六；日行十四舍，人气二十五周于身有奇分与十人身之四。陽尽于陰，陰受气矣。其始入于陰，常从足少陰注于肾，肾注于心，心注于肺，肺注于肝，肝注于脾，脾复注于肾，为一周。是故夜行一舍，人气行于身（一云陰脏）一周与十分脏之八，亦如陽之行二十五周而复会于目。陰陽一日一夜，舍于奇分十分身之四与十分脏之四（一作二，上文十分脏之八，此言十分脏之四，疑有误）。是故人之所以卧起之时有早晏者，以奇分不尽渴也。 </p><p>曰：卫气之在身也，上下往来无已，其候气而刺之奈何？曰：分有多少，日有长短，春秋冬夏，各有分理，然后常以平旦为纪，夜尽为始。是故一日一夜，漏水百刻。二十五刻者，半日之度也。常如是无已，日入而止，随日之长短，各以为纪。谨候气之所在而刺之。是谓逢时。病在于陽分，必先候其气之加在于陽分而刺之；病在于陰分，必先候其气之加在于陰分而刺之，谨候其时，病可与期；失时反候，百病不除。 </p><p>水下一刻，人气在太陽；水下二刻，人气在少陽； </p><p>水下三刻，人气在陽明；水下四刻，人气在陰分； </p><p>水下五刻，人气在太陽；水下六刻，人气在少陽； </p><p>水下七刻，人气在陽明；水下八刻，人气在陰分； </p><p>水下九刻，人气在太陽；水下十刻，人气在少陽； </p><p>水下十一刻，人气在陽明；水下十二刻，人气在陰分； </p><p>水下十三刻，人气在太陽；水下十四刻，人气在少陽； </p><p>水下十五刻，人气在陽明；水下十六刻，人气在陰分； </p><p>水下十七刻，人气在太陽；水下十八刻，人气在少陽； </p><p>水下十九刻，人气在陽明；水下二十刻，人气在陰分； </p><p>水下二十一刻，人气在太陽；水下二十二刻，人气在少陽； </p><p>水下二十三刻，人气在陽明；水下二十四刻，人气在陰分； </p><p>水下二十五刻，人气在太陽。此少半日之度也。 </p><p>从房至毕一十四度，水下五十刻，半日之度也。从昴至心亦十四度，水下五十刻，终日之度也。日行一舍者，水下三刻与十（《素问》作七）分刻之四。大要常以日加之于宿上也，则知人气在太陽。是故日行一宿，人气在三陽与陰分。常如是无已，与天地同纪，纷纷■〈白分〉■〈白分〉（普巴切），终而复始。一日一夜，水行百刻而尽矣。故曰刺实者刺其来，刺虚者刺其去，此言气之存亡之时，以候虚实而刺之也。 </p><p>营气第十 </p><p>营气之道，内谷为宝。谷入于胃，气传之肺，流溢于中，布散于外。精专者行于经隧，常营无已，终而复始，是谓天地之纪。故气从太陰出，循臂内上廉。注手陽明上行至面。注足陽明下行至跗上，注大指间。与太陰合，上行抵脾，从脾注心中。循手少陰出腋下臂，注小指之端。合手太陽上行乘腋，出■〈出頁〉（一作项）内，注目内眦，上巅下项，合足太陽，循脊下尻下行，注小指之端。循足心，注足少陰，上行注肾，从肾注心，外散于胸中。循心主脉出腋下臂，入（一作出）两筋之间，入掌中，出手中指之端，还注小指次指之端。合手少陽上行注膻中，散于三焦，从三焦注胆出胁。注足少陽下行至跗上，复从跗注大指间。合足厥陰上行至肝，从肝上注鬲上，循喉咙入颃颡之窍，究于畜门（一作关）。其支别者，上额循颠下项中，循脊入骶（音氐），是督脉也。络陰器，上过毛中，入脐中，上循腹里，入缺盆，下注肺中，复出太陰。此营气之行，逆顺之常也。 </p><p>营卫三焦第十一 </p><p>黄帝问曰：人焉受气，陰陽焉会，何气为营，何气为卫，营安从生，卫安从会，老壮不同气，陰陽异位，愿闻其会？岐伯对曰：人受气于谷，谷入于胃，气传于肺，五脏六腑皆以受气。其清者为营，浊者为卫，营行脉中，卫行脉外，营周不休，五十而复大会。陰陽相贯，如环无端，卫气行于陰二十五度，行于陽亦二十五度，分为昼夜。故至陽而起，至陰而止。故日中而陽陇（一作袭，下同）为重陽，夜半而陰陇为重陰。故太陰主内，太陽主外，各行二十五度，分为昼夜。夜半为陰陇，夜半后而陰衰，平旦陰尽而陽受气。日中为陽陇，日西而陽衰，日入陽尽而陰受气。夜半而大会，万民皆卧，名曰合陰。平旦陰尽而陽受气。如是无已，与天地同纪。 </p><p>曰：老人不夜瞑，少壮不夜寤者，何气使然？曰：壮者之气血盛，其肌肉滑，气道利，营卫之行不失其常，故昼精而夜瞑。老者之气血减，其肌肉枯，气道涩，五脏之气相搏，营气衰少而卫气内伐，故昼不精而夜不得瞑。 </p><p>曰：愿闻营卫之所行，何道从始？曰：营出于中焦，卫出于下焦。上焦出于胃口，并咽以上贯膈而布胸中，走腋，循手太陰之分而行，还注手陽明，上至舌，下注足陽明，常与营俱行于陰陽各二十五度为一周，故日夜五十周而复始，大会于手太陰。 </p><p>曰：人有热饮食下胃，其气未定，则汗出于面，或出于背，或出于身半，其不循卫气之道而出何也？曰：此外伤于风，内开腠理，毛蒸理泄，卫气走之，固不得循其道，此气悍慓滑疾见开而出，故不得从其道，名曰漏泄。中焦亦并于胃口，出上焦之后，此所以受气，泌糟粕，蒸津液，化其精微，上注于肺，乃化而为血，以奉生身，莫贵于此，故独得行于经隧，命曰营。 </p><p>曰：血之与气，异名同类何也？曰：营卫者精气也，血者神气也，故血之与气，异名同类也。故夺血者无汗，夺汗者无血，故人有两死而无两生也。下焦者，别于回肠，注于膀胱而渗入焉。故水谷者，常并居于胃中，成糟粕而俱下于大肠，而为下焦，渗而俱下，渗泄别汁，循下焦而渗入膀胱也。 </p><p>曰：人饮酒，酒亦入胃，米未熟而小便独先下者何也？曰：酒者熟谷之液也，其气悍以滑（一作清），故后谷而入，先谷而液出也。故曰上焦如雾，中焦如沤，下焦如渎，此之谓也。 </p><p>陰陽清浊精气津液血脉第十二 </p><p>黄帝问曰：愿闻人气之清浊者，何也？岐伯对曰：受谷者浊，受气者清。清者注陰，浊者注陽。浊而清者，上出于咽；清而浊者，下行于胃。清者上行，浊者下行。清浊相干，名曰乱气。 </p><p>曰：夫陰清而陽浊，浊中有清，清中有浊，别之奈何？曰：气之大别，清者上注于肺，浊者下流于胃；胃之清气上出于口，肺之浊气下注于经，内积于海。曰：诸陽皆浊，何陽独甚？曰：手太陽独受陽之浊，手太陰独受陰之清。其清者上走孔窍，其浊者下行诸经。故诸陰皆清，足太陰独受其浊。曰：治之奈何？曰：清者其气滑，浊者其气涩，此气之常也。故刺陰者深而留之，刺陽者浅而疾取之，清浊相干者以数调之也。 </p><p>曰：人有精气津液血脉，何谓也？曰：两神相搏，合而成形，常先身生是谓精。上焦开发，宣五谷味，熏肤充身泽毛，若雾露之溉，是谓气，腠理发泄，汗出腠理（一作溙溙）是谓津。谷入气满，淖泽注于骨，骨属屈伸，出泄，补益脑髓，皮肤润泽，是谓液。中焦受汁，变化而赤，是谓血。拥遏营气，令无所避，是谓脉也。 </p><p>曰：六气者，有余不足，气之多少，脑髓之虚实，血脉之清浊，何以知之？曰：精脱者耳聋；气脱者目不明；津脱者腠理开，汗大泄；液脱者骨痹，屈伸不利，色夭，脑髓消，胻酸，耳数鸣；血脱者色白，夭然不泽；脉脱者其脉空虚。此其候也。曰：六气贵贱何如？曰：六气者各有部主也，其贵贱善恶可为常主，然五谷与胃为大海也。 </p><p>津液五别第十三 </p><p>黄帝问曰：水谷入于口，输于肠胃，其液别为五。天寒衣薄则为溺与气，天暑衣厚则为汗，悲哀气并则为泣，中热胃缓则为唾，邪气内逆，则气为之闭塞而不行，不行则为水胀，不知其何由生？岐伯对曰：水谷皆入于口，其味有五，分注其海，津液各走其道。故上焦（一作三焦）出气以温肌肉充皮肤者为津，其留而不行者为液。天暑衣厚，则腠理开，故汗出。寒留于分肉之间，聚沫则为痛。天寒则腠理闭，气涩不行，水下流于膀胱，则为溺与气。五脏六腑，心为之主，耳为之听，目为之候，肺为之相，肝为之将，脾为之卫，肾为之主外，故五脏六腑之津液，尽上渗于目。心悲气并则心系急，急则肺叶举，举则液上溢。夫心系急，肺不能常举，乍上乍下，故咳而涎出矣。中热则胃中消谷，消谷则虫上下作矣，肠胃充郭故胃缓，缓则气逆，故唾出矣。五谷之津液和合而为膏者，内渗入于骨空，补益脑髓，而下流于陰股。陰陽不和，则使液溢而下流于陰，髓液皆减而下，下过度则虚，虚则腰脊痛而胻酸，陰陽气道不通，四海闭塞，三焦不泻，津液不化，水谷并于肠胃之中，别于回肠，留于下焦，不得渗于膀胱，则下焦胀，水溢则为水胀。此津液五别之顺逆也。 </p><p>奇邪血络第十四 </p><p>黄帝问曰：愿闻其奇邪而不在经者，何也？岐伯对曰：血络是也。曰：刺血络而仆者，何也？血出而射者，何也？血出黑而浊者，血出清而半为汁者，何也？发针而肿者，何也？血出若多若少而面色苍苍然者，何也？发针而面色不变而烦闷者，何也？血出多而不动摇者，何也？愿闻其故。曰：脉气甚而血虚者，刺之则脱气，脱气则仆。血气俱盛而陰气多者，其血滑，刺之则射。陽气积蓄久留不泻者，其血黑以浊，故不能射。新饮而液渗于络，而未和合于血，故血出而汁别焉。其不新饮者，身中有水，久则为肿，陰气积于陽，其气因于络，故刺之血未出而气先行，故肿。陰陽之气，其新相得而未和合，因而泻之，则陰陽俱脱，表里相离，故脱色而苍苍然也。刺之不变而烦闷者，刺络而虚经，虚经之属于陰者，陰气脱，故烦闷。陰陽相得而合为痹者，此为内溢于经，而外注于络，如是陰陽皆有余，虽多出血，弗能虚也。 </p><p>曰：相之奈何？曰：血脉盛坚横以赤，上下无常处，小者如针，大者如箸，刺而泻之万全，故无失数；失数而返，各如其度。曰：针入肉者，何也？曰：热气因于针则热，热则血著于针，故坚焉。 </p><p>五色第十五 </p><p>雷公问曰：闻风者，百病之始也；厥逆，寒湿之所起也。别之奈何？黄帝答曰：当候眉间（《太素》作阙中），薄泽为风，冲浊为痹，在地为厥，此其常也，各以其色言其病也。曰：人有不病卒死，何以知之？曰：大气入于脏腑者，不病而卒死矣。曰：凡病少愈而卒死者，何以知之？曰：赤色出于两颧，大如拇指者，病虽少愈，必卒死。黑色出于颜（《太素》作庭），大如拇指，不病亦必卒死矣。曰：其死有期乎？曰：察其色以言其时。颜者，首面也。眉间以上者，咽喉也（《太素》眉间以上作阙上）。眉间以中（《太素》亦作阙中）者，肺也。下极者，心也。直下者，肝也。肝左者，胆也。下者，脾也。方上者，胃也。中央者，大肠也。侠傍者，肾也。当肾者，脐也。面王以上者（王古本作壬字），小肠也。面王以下者，膀胱字子处也。颧者，肩也。后颧者，臂也。臂以下者，手也。目内眦上者，膺乳也。侠绳而上者，背也。循牙车以上者，股也。中央者，膝也。膝以下者，胻也。当胻以下者，足也。巨分者，股里也。巨屈者，膝膑也。此五脏六腑支局（一作节）之部也。五脏五色之见者，皆出其部也。其部骨陷者，必不免于病也。其部色乘袭者，虽病甚不死也。曰五官具五色，何也？曰：青黑为痛，黄赤为热，白为寒，是谓五官。曰：以色言病之间甚奈何？曰：其色粗以明者为间，沉垩（一作夭，下同）者为甚，其色上行者病亦甚，其色下行如云彻散者病方已。五色各有脏部，有外部，有内部。其色从外部走内部者，其病从外走内。其色从内部走外部者，其病从内走外。病生于内者，先治其陰，后治其陽，反者益甚。病生于外者，先治其陽，后治其陰（《太素》云：病生于陽者，先治其外，后治其内。与此文异，义同），反者益甚。用陽和陰，用陰和陽。审明部分，万举万当。能别左右，是谓大通。男女异位，故曰陰陽。审察泽垩，谓之良工。沉浊为内，浮清为外，黄赤为风，青黑为痛，白为寒，黄而膏泽者为脓，赤甚者为血，痛甚者为挛，寒甚者为皮不仁。各见其部，察其浮沉以知浅深，审其泽垩以观成败，察其浮散以知近远，视色上下以知病处，积神于心以知往今。故相气不微，不知是非。属意勿去，乃知新故。色明不粗，沉垩为甚。不明不泽，其病不甚，其色散驹驹然未有聚，其病散而气痛，聚未成也。肾乘心，心先病，肾为应，色其（一作皆）如是。男子色在面王，为少腹痛，下为卵痛，其圜直为茎痛，高为本，下为首，狐疝■〈疒頽〉陰病之属也。女子色在面王，为膀胱字子处病，散为痛，薄为聚，方圜左右各如其色形，其随而下至骶为婬，有润如膏状，为暴食不洁，左为右（一作左），右为左（一作右），其色有邪，聚空满而不端，面色所指者也。色者青黑赤白黄，皆端满有别乡。别乡赤者，其色亦赤，大如榆荚，在面王为不月。其色上锐首空上向，下锐下向，在左右如法。以五色命脏，青为肝，赤为心，白为肺，黄为脾，黑为肾。肝合筋，青当筋，心合脉，赤当脉。脾合肉，黄当肉。肺合皮，白当皮。肾合骨，黑当骨。夫精明五色者，气之华也。赤欲如白裹朱，不欲如赭色也。白欲如白璧之泽（一云鹅羽），不欲如垩（一云盐）也。青欲如苍璧之泽，不欲如蓝也。黄欲如罗裹雄黄，不欲如黄土也。黑欲如重漆色，不欲如炭（《素问》作地苍）也。五色精微象见，其寿不久也。青如草滋，黑如炲煤，黄如枳实，赤如衃（音披）血，白如枯骨，此五色见而死也。青如翠羽，黑如鸟羽，赤如鸡冠，黄如蟹腹，白如豕膏，此五色见而生也。生于心，如以缟裹朱。生于肺，如以缟裹红。生于肝，如以缟裹绀。生于脾，如以缟裹栝蒌实。生于肾，如以缟裹紫。此五脏所生之外营也。凡相五色，面黄目青，面黄目赤，面黄目白，面黄目黑者，皆不死也。面青目赤（一作青），面赤目白，面青目黑，面黑目白，面赤目青者，皆死也。 </p><p>陰陽二十五人形性血气不同第十六 </p><p>黄帝问曰：人有陰陽，何谓陰人，何谓陽人？少师对曰：天地之间，不离于五，人亦应之，非徒一陰一陽而已。盖有太陰之人，少陰之人，太陽之人，少陽之人，陰陽和平之人。凡此五人者，其态不同，其筋骨血气亦不同也。 </p><p>太陰之人，贪而不仁，下济湛湛，好内而恶出，心抑而不发，不务于时，动而后人，此太陰之人也。 </p><p>少陰之人，少贪而贼心，见人有亡，常若有得，好伤好害，见人有荣，乃反愠怒，心嫉而无恩，此少陰之人也。 </p><p>太陽之人，居处于于，好言大事，无能而虚说，志发于四野，举措不顾是非，为事如常自用，事虽败而无改（一作悔），此太陽之人也。 </p><p>少陽之人，諟谛好自贵，有小小抠，则高自宣，好为外交而不内附，此少陽之人也。 </p><p>陰陽和平之人，居处安静，无为惧惧，无为欣欣，婉然从物，或与不争，与时变化，尊而谦让，卑而不谄，是谓至治。古之善用针灸者，视人五态乃治之，盛者泻之，虚者补之。 </p><p>太陰之人，多陰而无陽，其陰血浊，其卫气涩，陰陽不知，缓筋而厚皮，不之疾泻，不能移之。 </p><p>少陰之人，多陰而少陽，小胃而大肠，六腑不调，其陽明脉小而太陽脉大，必审而调之，其血易脱，其气易败。 </p><p>太陽之人，多陽而无陰，必谨调之，无脱其陰而泻其陽，陽重脱者易狂，陰陽皆脱者暴死不知人。 </p><p>少陽之人，多陽而少陰，经小而络大，血在中而气在外，实陰而虚陽，独泻其络脉则强，气脱而疾，中气重不足，病不起矣。 </p><p>陰陽和平之人，其陰陽之气和，血脉调，宜谨审其陰陽，视其邪正，安其容仪，审其有余，察其不足，盛者泻之，虚者补之，不盛不虚，以经取之，此所以调陰陽，别五态之人也。 </p><p>太陰之人，其状黮黮（音朕）然黑色，念然下意，临临然长大，■〈月困〉（音窘）然未偻。 </p><p>少陰之人，其状清然窃然，固以陰贼，立而躁险，行而似伏。 </p><p>太陽之人，其状轩轩储储，反身折腘。 </p><p>少陽之人，其状立则好仰，行则好摇其两臂，两臂肘皆出于背。 </p><p>陰陽和平之人，其状逶逶然，随随然，颙颙然，哀哀然，豆豆然，众人皆曰君子。（一本多愉愉然，■〈日旋〉■〈日旋〉然。） </p><p>黄帝问曰：余闻陰陽之人于少师。少师曰：天地之间不离于五，故五五二十五人之形，血气之所生别，而以候从外知内何如？岐伯对曰：先立五形金木水火土，别其五色，异其五声，而二十五人具也。 </p><p>木形之人，比于上角，苍色小头，长面大肩，平背直身，小手足，好有材，好劳心少力，多忧劳于事，奈春夏不奈秋冬，感而成病，主足厥陰佗佗然。大角（一曰左角）之人，比于左足少陽，少陽之上遗遗然。右角（一曰少角）之人，比于右足少陽，少陽之下随随然。钛角（音太，一曰右角）之人，比于右足少陽，少陽之上鸠鸠然（一曰推推然）。判角之人，比于左足少陽，少陽之下括括然。 </p><p>火形之人，比于上徵，赤色广KT，锐面小头，好肩背髀腹，小手足，行安地，疾心行遥，肩背肉满，有气轻财,少信多虑,见事明了，好颜急心，不寿暴死，奈春夏不奈秋冬，感而生病，主手少陰窍窍然（一曰核核然）。太徵之人，比于左手太陽，太陽之上肌肌然。少徵之人，比于右手太陽，太陽之下慆慆然（慆音剔，又音倘）。右徵之人，比于右手太陽，太陽之上鲛鲛然（一曰熊熊然）。判徵之人，比于左手太陽，太陽之下支支然，熙熙然。 </p><p>土形之人，比于上宫，黄色，大头圆面，美肩背，大腹，好股胫，小手足，多肉，上下相称，行安地，举足浮，安心，好利人，不喜权势，善附人，奈秋冬不奈春夏，春夏感而生病，主足太陰敦敦然。太宫之人，比于左足陽明，陽明之上婉婉然。加宫之人，比于左足陽明，陽明之下烗烗（音咳）然（一曰坎坎然）。少宫之人，比于右足陽明，陽明之上枢枢然。左宫之人，比于右足陽明，陽明之下兀兀然（一曰众之人，一曰陽明之上）。 </p><p>金形之人，比于上商，白色，小头方面，小肩背，小竟，小手足，如骨发踵，外骨轻身（一曰发动轻身）清廉急心，静悍善为吏，奈秋冬不奈春夏，春夏感而生病，主手太陰敦敦然。太商之人，比于左手陽明，陽明之上廉廉然。右商之人，比于左手陽明，陽明之下脱脱然。左商之人，比于右手陽明，陽明之上监监然。少商之人，比于右手陽明，陽明之下严严然。 </p><p>水形之人，比于上羽，黑色，大头面不平（一云曲面），广颐小肩，大腹小手足（小一作大），发行摇身，下尻长，背延延然，不敬畏，善欺绐人，殆戮死，奈秋冬不奈春夏，春夏感而生病，主足少陰污污然。大羽之人，比于右足太陽，太陽之上颊颊然。少羽之人，比于左足太陽，太陽之下纡纡然。众之为人，比于右足太陽，太陽之下洁洁然。桎之为人，比于左足太陽，太陽之上安安然。 </p><p>曰：得其形不得其色何如？曰：形胜色，色胜形者，至其胜时年加，害则病行，失则忧矣。形色相得，富贵大乐。曰：其形色相胜之时，年加可知乎？曰：凡人之大忌常加九岁。七岁，十六岁，二十五岁，三十四岁，四十三岁，五十二岁，六十一岁，皆人之忌，不可不自安也。感则病，失则忧矣。 </p><p>曰：脉之上下血气之候，以知形气奈何？曰：足陽明之上，血气盛则须美长，血多气少则须短，气多血少则须少，血气俱少则无须，两吻多画。（须字一本俱作髯字，吻音稳。）足陽明之下，血气盛则下毛美长至胸；血多气少则下毛美短至脐，行则善高举足，足大指少肉，足善寒，血少气多则肉善瘃（瘃音斸）；血气皆少则无毛，有则稀而枯瘁，善痿厥足痹。足少陽之上，血气盛则通髯美长，血多气少则通髯美短，血少气多则少髯，血气皆少则无髯，感于寒湿，则善痹骨痛爪枯。足少陽之下，血气盛则胫毛美长，外踝肥；血多气少则胫毛美短，外踝皮坚而厚；血少气多则胻毛少，外踝皮薄而软；血气皆少则无毛，外踝瘦而无肉。足太陽之上，血气盛则美眉，眉有毫毛；血多气少则恶眉，面多小理；血少气盛则面多肉，血气和则美色。足太陰之下，血气盛则跟肉满，踵坚；气少血多则瘦，跟空；血气皆少则善转筋，踵下痛。手陽明之上，气血盛则上髭美，血少气多则髭恶，血气皆少则善转筋，无髭。手陽明之下，血气盛则腋下毛美，手鱼肉以温；气血皆少则手瘦以寒。手少陽之上，血气盛则眉美以长，耳色美；血气皆少则耳焦恶色。手少陽之下，血气盛则手拳多肉以温；血气皆少则瘦以寒；气少血多则瘦以多脉。手太陽之上，血气盛则多髯，面多肉以平；血气皆少则面瘦黑色。手太陽之下，血气盛则掌肉充满；血气皆少则掌瘦以寒。黄赤者多热气，青白者少热气，黑色者多血少气。美眉者太陽多血，通髯极须者少陽多血，美须者陽明多血，此其时然也。夫人之常数，太陽常多血少气，少陽常多气少血，陽明常多血多气，厥陰常多气少血，少陰常多血少气，太陰常多血少气，此天之常数也。 </p><p>曰：二十五人者，刺之有约乎？曰：美眉者，足太陽之脉血气多；恶眉者，血气少。其肥而泽者，血气有余；肥而不泽者，气有余，血不足。瘦而无泽者，血气俱不足。审察其形气有余不足而调之，可以知顺逆矣。曰：刺其陰陽奈何？曰：按其寸口人迎以调陰陽，切循其经络之凝泣结而不通者，此于身背为痛痹，甚则不行故凝泣，凝泣者致气以温之，血和乃止。其结络者，脉结血不行，决之乃行。故曰：气有余于上者，导而下之；气不足于上者，推而往之；其稽留不至者，因而迎之。必明于经隧，乃能持之。寒与热争者，导而行之；其宛陈血不结者，即而取之。必先明知二十五人，别血气之所在，左右上下，则刺约毕矣。 </p><p>曰：或神动而气先针行，或气与针相逢，或针已出气独行，或数刺之乃知，或发针而气逆，或数刺病益甚。凡此六者，各不同形，愿闻其方？曰：重陽之盛人，其神易动，其气易往也，矫矫蒿蒿（一本作熇熇高高），言语善疾，举足喜高，心肺之脏气有余，陽气滑盛而扬，故神动而气先行，此人颇有陰者也。多陽者多喜，多陰者多怒，数怒者易解，故曰颇有陰。其陰陽之离合难，故其神不能先行。陰陽和调者，血气淖泽滑利，故针入而气出，疾而相逢也。其陰多而陽少，陰气沉而陽气浮者内藏，故针已出，气乃随其后，故独行也。其多陰而少陽者，其气沉而气往难，故数刺之乃知。其气逆与其数刺病益甚者，非陰陽之气也，沉浮之势也，此皆粗之所败，工之所失，其形气无过也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/zhenjiujiayijing/1222.html' class='pagedaohang'>【上一篇】<i>:卷二</i></a></span><span class="tomenu"><a href="https://ChineseBooks.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/zhenjiujiayijing/1220.html' class='pagedaohang'>【下一篇】<i>：序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>