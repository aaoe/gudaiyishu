<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>针灸甲乙经_卷九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhenjiujiayijing/">针灸甲乙经</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhenjiujiayijing/'>针灸甲乙经</a> > </div>
<div class="kind">
  <h1 class="h11">卷九</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiujiayijing/1214.html' class='pagedaohang'>【上一篇】<i>:卷十</i></a></span><span class="tomenu"><a href="https://aaoe.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiujiayijing/1212.html' class='pagedaohang'>【下一篇】<i>：卷八</i></a></span>
</ul>
<div class="articleContent" id="articleContent"> <p>大寒内薄壳髓陽逆发头痛第一（颔项痛附） </p><p>黄帝问曰：病头痛，数岁不已，此何病也？岐伯对曰：当有所犯大寒，内至骨髓。骨髓者，以脑为主，脑逆，故令头痛齿亦痛。 </p><p>陽逆头痛，胸满不得息，取人迎。厥头痛，面若肿起而烦心，取足陽明、太陽（一作陰）。厥头痛，脉痛，心悲喜泣，视头动脉反盛者，乃刺之，尽去血，后调足厥陰。厥头痛，噫（《九墟》作意）善忘，按之不得，取头面左右动脉，后取足太陽（一作陰）。厥头痛，员员而痛（《灵枢》作贞贞头痛），泻头上五行，行五，先取手少陰，后取足少陰。头痛，项先痛，腰脊为应，先取天柱，后取足太陽。厥头痛，痛甚耳前后脉骨（一本作涌）热，先泻其血，后取足太陽少陰，（一本亦作陽）。厥头痛，痛甚，耳前后脉涌有血，泻其血，后取足少陽。真头痛，痛甚，脑尽痛，手足寒至节，死不治。头痛不可取于俞，有所击坠，恶血在内，若内伤痛，痛未已，可即刺之，不可远取。头痛不可刺者，大痹为恶，风日作者，可令少愈，不可已。头寒痛，先取手少陽、陽明，后取足少陽、陽明。颔痛，刺手陽明与颔之盛脉出血。头项不可俯仰，刺足太陽；不可顾，刺手太陽（一云手陽明）。颔痛刺足陽明曲周动脉见血，立已；不已，按经刺人迎立已。 </p><p>头痛，目窗及天冲、风池主之。厥头痛，孔最主之。厥头痛，面肿起，商丘主之。 </p><p>寒气客于五脏六腑发卒心痛胸痹心疝三虫第二 </p><p>厥心痛，与背相引，善瘈，如从后触其心，身伛偻者，肾心痛也。先取京骨、昆仑，发针立已，不已取然谷。厥心痛，暴泄，腹胀满，心痛尤甚者，胃心痛也，取大都、太白。厥心痛，如锥刺其心，心痛甚者，脾心痛也，取然谷、太冲。厥心痛，色苍苍如死状，终日不得太息者，肝心痛也，取行间、太冲。厥心痛，卧若徒居，心痛乃间，动行痛益甚，色不变者，肺心痛也，取鱼际、太渊。真心痛，手足青至节，心痛甚，旦发夕死，夕发旦死。心下（一本作痛）不可刺者，中有盛聚，不可取于俞，肠中有虫瘕，有蛕蛟，不可取以小针。心腹痛，发作肿聚，往来上下行，痛有休止，腹中热渴（音涎）者，是蛕蛟也。以手聚按而坚持之，无令得移，以大针刺之，久持之，虫不动，乃出针。心痛引腰脊欲呕，刺足少陰。心痛腹胀涩涩然，大便不利，取足太陰。心痛引背不得息，刺足少陰；不已，取手少陰。心痛引少腹满，上下无常处，溲便难，刺足厥陰。心痛，但短气不足以息，刺手太陰。 </p><p>心腹中卒痛而汗出，石门主之。心痛有三虫，多■〈氵羨〉，不得反侧，上脘主之。心痛有寒，难以俯仰，心疝气冲胃，死不知人，中脘主之。心痛上抢心，不欲食，支痛引鬲，建里主之。胸胁背相引痛，心下混混，呕吐多唾，饮食不下，幽门主之。脾逆气寒，次急烦心，善唾哕噫，胸满激呼，胃气上逆，心痛（《千金》作肺胀胃逆），太渊主之。心膨膨痛（《千金》云烦闷乱），少气不足以息，尺泽主之。心痛，侠白主之。卒心中痛，瘛疭互相引，肘内廉痛，心敖敖然，间使主之。心痛，衄哕呕血，惊恐畏人，神气不足，郄门主之。心痛卒咳逆，尺泽主之，出血则已。卒心痛，汗出，大敦主之，出血立已。胸痹引背时寒，间使主之。胸痹心痛，肩肉麻木，天井主之。胸痹心痛，不得息，痛无常处（《千金》云：不得反侧），临泣主之。 </p><p>心疝暴痛，取足太陰、厥陰，尽刺之血络。喉痹舌卷，口干烦心，心痛，臂表痛（《灵枢》及《太素》俱作臂内廉痛）不可及头，取控冲，在手小指次指爪甲去端如韭叶许（一云左取右，右取左）。 </p><p>邪在肺五脏六腑受病发咳逆上气第三 </p><p>邪在肺则病皮肤痛，发寒热，上气喘，汗出，咳动肩背。取之膺中外俞，背三椎之傍，以手疾按之快然，乃刺之，取缺盆中以越之。 </p><p>黄帝问曰：肺之令人咳何也？岐伯对曰：五脏六腑皆令人咳，非独肺也。皮毛者，肺之合也。皮毛先受邪气，邪气以从其合。其寒饮食入胃，从肺脉上至于肺气则肺寒，肺寒则内外合邪，因而客之，则为肺咳。五脏各以其时受病，非其时各传以与之。人与天地参，故五脏各以治时感于寒，则受病也。微则为咳，甚则为泄为痛。乘秋则肺先受邪，乘春则肝先受之，乘夏则心先受之，乘至陰则脾先受之，乘冬则肾先受之，肺咳之状，咳而喘息有音，甚则唾血。心咳之状，咳则心痛，喉中喝喝（《素问》作吤吤）如梗状，甚则咽肿喉痹。肝咳之状，咳则胠（《素问》作两胁下）痛甚不可以转，转则两胁（《素问》作胠）下满。脾咳之状，咳则右胠（《素问》作胁）下痛，陰陰引肩背，甚则咳涎不可以动，动则咳剧。肾咳之状，咳则腰背相引而痛，甚则咳涎。五脏久咳，乃移于六腑。脾咳不已，则胃受之；胃咳之状，咳而呕，呕甚则长虫出。肝咳不已，则胆受之；胆咳之状，咳呕胆汁。肺咳不已，则大肠受之；大肠咳之状，咳而遗矢。心咳不已，则小肠受之；小肠咳之状，咳而失气，气与咳俱失。肾咳不已，则膀胱受之；膀胱咳之状，咳遗尿（《素问》作溺）。久咳不已，则三焦受之；三焦咳之状，咳而腹满不欲饮食。此皆聚于胃，关于肺，使人多涕唾而面浮肿气逆。治脏者治其俞，治腑者治其合，浮肿者治其经。秋伤于湿，冬生咳嗽。 </p><p>曰：《九卷》言振埃，刺外经而去陽病，愿卒闻之。曰：陽气大逆，上满于胸中，愤填肩息，大气逆上，喘喝坐卧，病咽噎不得息，取之天容。其咳上气穷诎胸痛者，取之廉泉。取之天容者，深无一里（里字疑误）。取廉泉者，血变乃止。 </p><p>咳逆上气，魄户及气舍主之。咳逆上气，噫嘻主之。咳逆上气，咽喉鸣喝喘息，扶突主之。咳逆上气唾沫，天容及行间主之。咳逆上气，咽喉壅肿，呼吸短气，喘息不通，水突主之（一本作天突）。咳逆上气，喘不能言，华盖主之。咳逆上气，唾喘短气不得息，口不能言，膻中主之。咳逆上气，喘不得息，呕吐胸满，不得饮食，俞府主之。咳逆上气，涎出多唾，呼吸喘哮，坐卧不安，彧中主之。胸满咳逆，喘不得息，呕吐烦满，不得饮食，神藏主之。胸胁榰满，咳逆上气，呼吸多喘，浊沫脓血，库房主之。咳喘不得，坐不得卧，呼吸气素，咽不得，胸中热，云门主之。胸胁榰满不得俯仰，■〈疒貴〉痈，咳逆上气，咽喉喝有声，太溪主之。咳逆不止，三焦有水气，不能食，维道主之。咳逆烦闷不得卧，胸中满，喘不得息，背痛，太渊主之。咳逆上气，舌干胁痛，心烦肩寒，少气不足以息，腹胀，喘，尺泽主之。咳，干呕满，侠白主之。咳上气，喘不得息，暴痹内逆，肝肺相传，鼻口出血，身胀，逆息不得卧，天府主之。凄凄寒嗽，吐血，逆气，惊，心痛，手陰郄主之。咳而胸满，前谷主之。咳面赤热，支沟主之。咳喉中鸣，咳唾血，大钟主之。 </p><p>疚受病及卫气留积发胸胁满痛第四 </p><p>邪在肝，则病两胁中痛，寒中，恶血在内，胻节时肿，善瘈。取行间以引胁下，补三里以温胃中，取血脉以散恶血，取耳间青脉以去其瘈。 </p><p>黄帝问曰：卫气留于脉（《太素》作腹）中，蓄积不行，菀蕴不得常所（《灵枢》下有使人二字），榰胁中满，喘呼逆息者，何以去之？伯高对曰：其气积于胸中者上取之，积于腹中者下取之，上下皆满者傍取之，积于上者泻人迎、天突、喉中，积于下者泻三里与气街，上下皆满者上下皆取之，与季胁之下深一寸，重者鸡足取之。诊视其脉大而强急，及绝不至者，腹皮绞甚者，不可刺也。气逆上，刺膺中陷者与胁下动脉。 </p><p>胸满呕无所出，口苦舌干，饮食不下，胆俞主之。胸满呼吸喝穷诎窘不得息，刺人迎，入四分，不幸杀人。胸满痛，璇玑主之。胸胁榰满，痛引胸中，华盖主之。胸胁榰满，痹痛骨疼，饮食不下，呕（《千金》作咳）逆气上烦心，紫宫主之。胸中满，不得息，胁痛骨疼，喘逆上气，呕吐烦心，玉堂主之。胸胁榰满，鬲塞饮食不下，呕吐食复出，中庭主之。胸中榰满，痛引膺，不得息，闷乱烦满，不得饮食，灵墟主之。胸胁榰满不得息，咳逆，乳痈，洒淅恶寒，神封主之。胸胁榰满，鬲逆不通，呼吸少气，喘息不得举臂，步廊主之。胸胁榰满，喘满上气，呼吸肩息，不知食味，气户主之。喉痹，胸中暴逆，先取冲脉，后取三里、云门，皆泻之。胸胁榰满，却引背痛，卧不得转侧，胸乡主之。伤忧悁思气积，中脘主之。胸满马刀，臂不得举，渊腋主之。大气不得息，息即胸胁中痛，实则其身尽寒，虚则百节尽纵，大包主之。胸中暴满，不得眠（一云不得喘息），辄筋主之。胸胁榰满，瘛疭引脐腹痛，短气烦满，巨阙主之。腹中积气结痛，梁门主之。伤食胁下满，不能转展反侧，目青而呕，期门主之。胸胁榰满，劳宫主之。多卧善唾，胸满肠鸣，三间主之。胸满不得息，头颔肿，陽谷主之。胸胁胀，肠鸣切痛（一云胸胁支满，腹中切痛），太白主之。暴胀，胸胁榰满，足寒，大便难，面唇白，时呕血，太冲主之。胸胁榰满，恶闻人声与木音，巨虚上廉主之。胸胁榰满，寒如风吹状，侠溪主之。胸满善太息（《千金》作胸膂急），胸中膨膨然，丘墟主之。胸胁榰满，头痛，项内寒，外丘主之。胁下榰满，呕吐逆，陽陵泉主之。 </p><p>邪在心胆及诸脏腑发悲恐太息口苦不乐及惊第五 </p><p>黄帝问曰：有口苦取陽陵泉，口苦者病名为何？何以得之？岐伯对曰：病名曰胆瘅。夫胆者，中精之腑（《素问》无此句），肝者中之将也，取决于胆，咽为之使。此人者，数谋虑不决，胆（《素问》下有虚字）气上溢而口为之苦。治之以胆募俞，在陰陽十二官相使中。 </p><p>善怒而欲食，言益少，刺足太陰。怒而多言，刺足少陰（《太素》作少陽）。短气心痹，悲怒逆气，怒，狂易，鱼际主之。心痛善悲，厥逆，悬心如饥之状，心淡淡而惊，大陵及间使主之。心淡淡而善惊恐，心悲，内关主之（《千金》作曲泽）。善惊，悲不乐，厥，胫足下热，面尽热，渴，行间主之。脾虚令人病寒不乐，好太息，商丘主之。色苍苍然，太息，如将死状，振寒搜白，便难，中封主之。心如悬，哀而乱，善恐，嗌内肿，心惕惕恐，如人将捕之，多■〈氵羨〉出，喘，少气，吸吸不足以息，然谷主之。惊，善悲不乐，如堕坠，汗不出，面尘黑，病饮不欲食，照海主之。胆眩寒厥，手臂痛，善惊忘言，面赤泣出，腋门主之。大惊乳痛，梁丘主之。 </p><p>邪在心，则病心痛，善悲，时眩仆，视有余不足而调其俞。胆病者，善太息，口苦，呕宿水（《灵枢》作宿汁），心下淡淡，善恐，如人将捕之，嗌中吤吤然，数咳唾，候在足少陽之本末，亦视其脉之陷下者灸之；其寒热者，取陽陵泉。邪在胆，逆在胃，胆液泄则口苦，胃气逆则呕苦汁，故曰呕胆，取三里以下。胃逆，则刺足少陽血络以闭胆逆，调其虚实以去其邪。 </p><p>脾受病发四肢不用第六 </p><p>黄帝问曰：脾病而四肢不用何也？岐伯对曰：四肢者，皆禀气于胃，而不得至经，必因脾乃得禀。今脾病，不能为胃行其津液，四肢不得禀水谷气，气日以衰，脉道不通，筋骨肌肉皆无气以生，故不用焉。曰：脾不主时何也？曰：脾者土也，土者中央，常以四时长四脏，各十八日寄治，不独主时。脾者土脏，常著胃上之精也。土者生万物而法天地，故上下至头足不得主时。曰：脾与胃以募相连耳，而能故为之行津液何也？曰：足太陰者三陰也，其脉贯胃属脾络嗌，故太陰为之行气于三陰。陽明者表也，五脏六腑之海也，亦为之行气于三陽。脏腑各因其经而受气于陽明，故为胃行津液。四肢不得禀水谷气，气日以衰，陰道不利，筋骨肌肉皆无气以生，故不用焉。 </p><p>身重骨酸不相知，太白主之。 </p><p>脾胃大肠受病发腹胀满肠中鸣短气第七 </p><p>邪在脾胃，则病肌肉痛。陽气有余，陰气不足，则热中善饥；陽气不足，陰气有余，则寒中肠鸣腹痛；陰陽俱有余，若俱不足，则有寒有热，皆调其三里。饮食不下，鬲塞不通，邪在胃脘。在上脘则抑而下之，在下脘则散而去之。胃病者，腹填胀。胃脘当心而痛，上榰两胁，鬲咽不通，食饮不下，取三里。腹中雷（一本作常）鸣，气常冲胸，喘不能久立，邪在大肠也。刺肓之原，巨虚、上廉、三里。腹中不便，取三里，盛则泻之，虚则补之。大肠病者，肠中切痛而鸣濯濯，冬日重感于寒，当脐而痛，不能久立，与胃同候，取巨虚上廉。腹满，大便不利，腹大，上走胸嗌，（《灵枢》下有喘息二字）喝喝然，取足少陽。腹满，食不化响响然，不得大便，取足太陽。腹痛刺脐左右动脉，已刺按之立已；不已刺气街，按之立已。腹暴痛满，按之不下，取太陽经络血者则已。又刺少陰（一本作少陽俞）去脊椎三寸傍五，用员利针，刺已如食顷久立已。必视其经之过于陽者，数刺之。 </p><p>竟满不能食，刺脊中。腹中气胀引脊痛，食饮而身羸瘦，名曰食■〈亻亦〉。先取脾俞，后取季胁。大肠转气，按之如覆杯，热引胃痛，脾气寒，四肢，不嗜食，脾俞主之。胃中寒胀，食多身体羸瘦，腹中满而鸣，腹填，风厥，胸胁榰满，呕吐，脊急痛，筋挛，食不下，胃俞主之。头痛食不下，肠鸣胪胀，欲呕时泄，三焦俞主之。腹满胪胀，大便泄，意舍主之。胪胀水肿，食饮不下，多寒（《千金》作恶寒），胃仓主之。寒中伤饱，食饮不化，五脏填满胀，心腹胸胁榰满胀，则生百病，上脘主之。腹胀不通，寒中伤饱，食饮不化，中脘主之。食饮不化，入腹还出，下脘主之。肠中常鸣。时上冲心，灸脐中。心满气逆，陰都主之。大肠寒中（《千金》作疝），大便干，腹中切痛，肓俞主之。腹中尽痛，外陵主之。肠鸣相逐，不可倾倒，承满主之。腹胀善满，积气，关门主之。食饮不下，腹中雷鸣，大肠不节，小便赤黄，陽纲主之。腹胀肠鸣，气上冲胸，不能久立，腹中痛濯濯，冬日重感于寒则泄，当脐而痛，肠胃间游气切痛，食不化，不嗜食，身肿（一本作重），侠脐急，天枢主之。腹中有大热不安，腹有大气如相侠，暴腹胀满癃，婬泺，气冲主之。腹满痛不得息，正卧屈一膝，伸一股，并刺气冲，针上入三寸，气至泻之。寒气腹满，癃婬泺，身热，腹中积聚疼痛，冲门主之。腹中肠鸣盈盈然，食不化，胁痛不得卧，烦，热中，不嗜食，胸胁榰满，喘息而冲，鬲呕心痛，及伤饱身黄疾骨羸瘦，章门主之。肠鸣而痛，温留主之。肠腹时寒，腰痛不得卧，手三里主之。腹中有寒气，隐白主之。腹满响响然，不便，心下有寒痛，商丘主之。腹中热若寒，腹善鸣，强欠，时内痛，心悲气逆，腹满，漏谷主之；已刺外踝，上气不止，腹胀而气快然引肘胁下，皆主之。腹中气胀嗑嗑，不嗜食，胁下满，陰陵泉主之。喘，少气不足以息，腹满，大便难，时上走，胸中鸣，胀满，口舌中吸吸，善惊，咽中痛，不可纳食，善怒，恐不乐，大钟主之。嗌干，腹瘈痛，坐卧目■〈硫，目代石〉■〈硫，目代石〉，善怒多言，复留主之。寒，腹胀满，厉兑主之。腹大不嗜食，冲陽主之。厥气上榰，太溪主之。大腹有热，肠鸣腹满，侠脐痛，食不化，喘不能久立，巨虚上廉主之。肠中寒，胀满善噫，闻食臭，胃气不足，肠鸣腹痛泄，食不化，心下胀，三里主之。腹满，胃中有热，不嗜食，悬钟主之。大肠实则腰背痛，痹寒转筋，头眩痛，虚则鼻衄癫疾，腰痛濈濈然汗出，令人欲食而走，承筋主之，取脚下三折，横视盛者出血。 </p><p>肾小肠受病发腹胀腰痛引背少腹控睾第八 </p><p>邪在肾，则病壳痛陰痹。陰痹者，按之而不得，腹胀腰痛大便难，肩背颈项强痛，时眩，取之涌泉、昆仑，视有血者尽取之。少腹控睾，引腰脊，上冲心肺，邪在小肠也。小肠者，连睾系，属于脊，贯肝肺，络心系，气盛则厥逆，上冲肠胃，熏肝肺，散于胸，结于脐。故取肓原以散之，刺太陰以予之，取厥陰以下之，取巨虚下廉以去之，按其所过之经以调之。小肠病者，少腹痛，腰脊控睾而痛，时窘之后，耳前热，若寒甚，若独肩上热甚，及手小指次指间热，若脉陷者，此其候也。 </p><p>黄帝问曰：有病厥者，诊右脉沉坚，左手浮迟，不知病生安在？岐伯对曰：冬诊之右脉固当沉坚，此应四时。左脉浮迟，此逆四时。左当主病，诊左在肾，颇在肺，当腰痛。曰：何以言之？曰：少陰脉贯肾络肺，今得肺脉，肾为之病，故为腰痛。 </p><p>足太陽脉令人腰痛，引项脊尻，背如肿状。刺其郄中太陽正经去血，春无见血。 </p><p>少陽令人腰痛，如以针刺其皮中，循循然不可俯仰，不可以左右顾。刺少陽盛骨之端出血。盛骨在膝外廉之骨独起者，夏无见血。 </p><p>陽明令人腰痛，不可以顾，顾如有见者，善悲。刺陽明于胻前三痏，上下和之出血，秋无见血。 </p><p>足少陰令人腰痛，痛引脊内廉。刺足少陰于内踝上二痏，春无见血，若出血太多，虚不可复。 </p><p>厥陰之脉令人腰痛，腰中如张弓弩弦。刺厥陰之脉，在腨踵鱼腹之外，循循累累然乃刺之。其病令人善言默默然不慧，刺之三痏。 </p><p>解脉令人腰痛，痛引肩，目■〈硫，目代石〉■〈硫，目代石〉然，时遗溲。刺解脉在膝筋分肉间，在郄外廉之横脉出血，血变而止。 </p><p>同陰之脉令人腰痛，腰如小锤居其中，怫然肿。剌同陰之脉，在外踝上绝骨之端，为二痏。 </p><p>解脉令人腰痛如裂（《素问》作引带），常如折腰之状，善怒。剌解脉，在郄中结络如黍米，刺之血射以黑，见赤血乃已（全元起云：有两解脉，病原各异，疑误未详）。 </p><p>陽维之脉令人腰痛，痛上怫然肿，刺陽维之脉，脉与太陽合腨下间，去地一尺所。 </p><p>衡络之脉令人腰痛，得俯不得仰，仰则恐仆，得之举重伤腰，衡络绝伤，恶血归之。刺之在郄陽之筋间，上郄数寸衡居，为二痏出血。 </p><p>会陰之脉令人腰痛，痛上濈濈然汗出，汗干令人欲饮，饮已欲走。刺直陽之脉上三痏，在跷上郄下三所横居，视其盛者出血（《素问》濈濈然作漯漯然，三所作五寸）。 </p><p>飞扬之脉令人腰痛，痛上怫怫然，甚则悲以恐。刺飞扬之脉，在内踝上二寸（《素问》作五寸），少陰之前，与陰维之会。 </p><p>昌陽之脉令人腰痛，痛引膺，目然，甚则反折，舌卷不能言。刺内筋为二痏，在内踝上大筋后，上踝一寸所。（《素问》大筋作太陰）。 </p><p>散脉令人腰痛而热，热甚而烦，腰下如有横木居其中，甚则遗溲。刺散脉在膝前骨肉分间，络外廉束脉，为三痏。 </p><p>肉里之脉令人腰痛，不可以咳，咳则筋挛。刺肉里之脉为二痏，在太陽之外，少陽绝骨之端。 </p><p>腰痛侠脊而痛至头几几然，目■〈硫，目代石〉■〈硫，目代石〉然欲僵仆，刺足太陽郄中出血。腰痛引少腹控■〈月少〉，不可以仰。刺尻交者，两踝胂上，以月死生为痏数，发针立已（《素问》云：左取右，右取左）。 </p><p>腰痛上寒，取足太陽、陽明；痛上热，取足厥陰；不可以俯仰，取足少陽；中热而喘，取足少陰郄中血络。 </p><p>腰痛上寒，实则脊急强，长强主之。少腹痛控睾引腰脊，疝痛上冲心，腰脊强，溺黄赤，口干，小肠俞主之。腰脊痛强引背、少腹，俯仰难，不得仰息，脚痿重，尻不举，溺赤，腰以下至足清不仁，不可以久坐，膀胱俞主之。腰痛不可以俯仰，中膂内俞主之。腰足痛而清，善偃，睾跳拳，上窌主之。腰痛怏怏不可以俯仰，腰以下至足不仁，入脊，腰背寒，次窌主之，先取缺盆，后取尾骶与八窌。腰痛大便难，飧泄，腰尻中寒，中窌主之。腰痛脊急，胁中满，少腹坚急，志室主之。腰脊痛，恶风，少腹满坚，癃闭下重，不得小便，胞肓主之。腰痛骶寒，俯仰急难，陰痛下重，不得小便，秩边主之。腰痛控睾、小竟及股，卒俯不得仰，刺气街。腰痛不得转侧，章门主之。腰痛不可以久立俯仰，京门及行间主之。腰痛少腹痛，下窌主之。肾腰痛不可俯仰，陰陵泉主之。腰脊相引如解，腰痛少腹满，小便不利如癃状，羸瘦，意恐惧，气不足，腹中怏怏，太冲主之。腰痛少腹痛，陰包主之。腰痛大便难，涌泉主之。腰脊相引如解，实则闭癃，凄凄，腰脊痛宛转，目循循嗜卧，口中热，虚则腰痛，寒厥烦心闷，大钟主之。腰痛引脊内廉，复留主之，春无见血，若太多，虚不可复，是前足少陰痛也。腰痛不能举足，少坐若下车踬地，胫中矫矫然，申脉主之。腰痛如小锤居其中，怫然肿痛，不可以咳，咳则筋缩急，诸节痛，上下无常，寒热，陽辅主之。腰痛不可举足，跟中踝后痛，脚痿，仆参主之。腰痛侠脊至头几几然，目■〈硫，目代石〉■〈硫，目代石〉，委中主之（是前刺足太陽郄中出血者）。腰痛得俯不得仰，仰则恐仆，得之举重，恶血归之，殷门主之（是前衡络之脉腰痛者）。腰脊痛尻脊股臀陰寒大痛，虚则血动，实则并热痛，痔痛尻脽中肿，大便直出，承扶主之。 </p><p>三焦膀胱受病发少腹肿不得小便第九 </p><p>少腹肿痛，不得小便，邪在三焦，约，取之足太陽大络，视其结络脉与厥陰小结络而血者，肿上及胃脘取三里。 </p><p>三焦病者，腹胀气满，少腹尤甚坚，不得小便，窘急，溢则为水，留则为胀，候在足太陽之外大络，络在太陽、少陽之间，亦见于脉，取委中。 </p><p>膀胱病者，少腹偏肿而痛，以手按之，则欲小便而不得，眉（一本作肩）上热，若脉陷及足小指外侧及胫踝后皆热者，取委中。病在少腹痛，不得大小便，病名曰疝，得寒则少腹胀，两股间冷，刺腰股间，刺而多之尽炅，病已。少腹满大，上走胸至心，索索然身时寒热，小便不利，取足厥陰。 </p><p>胞转不得溺，少腹满，关元主之。小便难，水胀满，出少，转胞不得溺，曲骨主之。少腹胀急，小便不利，厥气上头巅，漏谷主之。溺难，痛，白浊，卒疝，少腹肿，咳逆呕吐，卒陰跳，腰痛不可以俯仰，面黑，热，腹中填满，身热，厥痛，行间主之。少腹中满，热闭不得溺，足五里主之。少腹中满（一本作痛），小便不利，涌泉主之。筋急身热，少腹坚肿时满，小便难，尻股寒，髀枢痛，引季胁内控八窌，委中主之。陰胞有寒，小便不利，承扶主之。 </p><p>三焦约内闭发不得大小便第十 </p><p>内闭不得溲，刺足少陰，太陽与骶上以长针。气逆，取其太陰、陽明。厥甚，取太陰、陽明动者之经。 </p><p>三焦约，大小便不通，水道主之。大便难，中渚及太白主之。大便难，大钟主之。 </p><p>足厥陰脉动喜怒不时发■〈疒頽〉疝遗溺癃第十一 </p><p>黄帝问曰：刺节言去衣者，刺关节之支络，愿闻其详。岐伯对曰：腰脊者人之关节，股胻者人之趋翔，茎睾者身中之机，陰津之候，津液之道路也。故饮食不节，喜怒不时，津液内流而下溢于睾，水道不通，炅不休息，俯仰不便，趋翔不能，荣然有水，不上不下，■〈金非〉石所取，形不可匿，裳不可蔽，名曰去衣。曰：有癃者一日数十溲，此不足也。身热如炭，颈膺如格，人迎躁盛，喘息气逆，此有余也（《素问》下有陽气大盛于外一句）。陰气不足，则太陰脉细如发者，此不足者也。其病安在？曰：病在太陰，其盛在胃，颇在肺，病名曰厥，死不治。此得五有余，二不足。曰：何谓五有余、二不足？曰：所谓五有余者，病气之有余也；二不足者，亦病气之不足也。今外得五有余，内得二不足，此其不表不里，亦死证明矣。 </p><p>狐疝惊悸少气，巨阙主之。陰疝引睾，陰交主之，少腹痛，溺难，陰下纵，横骨主之。少腹疝，卧善惊，气海主之。暴疝，少腹大热，关元主之。陰疝气疝，天枢主之。■〈疒頽〉疝，大巨及地机、中郄主之。陰疝痿，茎中痛，两丸骞，卧不可仰卧，刺气街主之。陰疝，冲门主之。男子陰疝，两丸上下，小竟痛，五枢主之。陰股内痛，气痈，狐疝走上下，引少腹痛，不可俯仰上下，商丘主之。狐疝，太冲主之。陰跳遗溺，小便难而痛，陰上下入腹中，寒疝陰挺出偏大肿，腹脐痛，腹中悒悒不乐，大敦主之。腹痛上抢心，心下满癃，茎中痛，怒瞋不欲视，泣出，长太息，行间主之。癫疝，陰暴痛（《千金》■〈疒頽〉疝陰暴痛，痿厥，身体不仁），中封主之。疝，癃，脐少腹引痛，腰中痛，中封主之。气痛癃，小便黄，气满塞，虚则遗溺，身时寒热，吐逆，溺难，腹满，石门主之。气癃■〈疒頽〉疝陰急，股枢腨内廉痛，交信主之。陰跳腰痛，实则挺长，寒热，挛，陰暴痛，遗溺，偏大，虚则暴痒气逆，肿睾卒疝，小便不利如癃状，数噫恐悸，气不足，腹中悒悒，少腹痛，嗌中有热，如有瘜肉状，如著欲出，背挛不可俯仰，蠡沟主之。丈夫■〈疒頽〉疝，陰跳痛引纂中，不得溺，腹中支，胁下榰满，闭癃，陰痿，后时泄，四肢不收，实则身疼痛，汗不出，目■〈硫，目代石〉■〈硫，目代石〉然无所见，怒欲杀人，暴痛引髌，下节时有热气，筋挛膝痛不可屈伸，狂如新发，衄，不食，喘呼，少腹痛引噫，足厥痛，涌泉主之。癃疝，然谷主之。卒疝，少腹痛，照海主之，病在左取右，右取左，立已。疝，四肢婬泺，身闷，至陰主之。遗溺关门及神门、委中主之。胸满膨膨然，实则癃闭，腋下肿，虚则遗溺，脚急兢兢然，筋急痛，不得大小便，腰痛引腹不得俯仰，委陽主之。癃，中窌主之。气癃溺黄（《千金》此四字前有寒热不节，肾病不可以俯仰），关元及陰陵泉主之。气癃，小便黄，气满，虚则遗溺，石门主之。癃，遗溺，鼠蹊痛，小便难而白，期门主之。小便难，窍中热，实则腹皮痛，虚则痒瘙，会陰主之。小肠有热，溺赤黄，中脘主之。溺黄，下廉主之。小便黄赤，完骨主之。小便黄，肠鸣相逐，上廉主之。劳瘅，小便赤难，前谷主之。 </p><p>足太陽脉动发下部痔脱肛第十二 </p><p>痔痛，攒竹主之。痔，会陰主之。凡痔与陰相通者死，陰中诸病，前后相引痛，不得大小便，皆主之。痔骨蚀，商丘主之。痔，篡痛，飞扬、委中及承扶主之。痔篡痛，承筋主之。脱肛下，刺气街主之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhenjiujiayijing/1214.html' class='pagedaohang'>【上一篇】<i>:卷十</i></a></span><span class="tomenu"><a href="https://aaoe.github.io/gudaiyishu/zhenjiujiayijing/" title="针灸甲乙经" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhenjiujiayijing/1212.html' class='pagedaohang'>【下一篇】<i>：卷八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>