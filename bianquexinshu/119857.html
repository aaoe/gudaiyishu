<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>扁鹊心书_神方</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/bianquexinshu/">扁鹊心书</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/bianquexinshu/'>扁鹊心书</a> > </div>
<div class="kind">
  <h1 class="h11">神方</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/bianquexinshu/119858.html' class='pagedaohang'>【上一篇】<i>:【篇名】跋</i></a></span><span class="tomenu"><a href="https://aaoe.github.io/gudaiyishu/bianquexinshu/" title="扁鹊心书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/bianquexinshu/119856.html' class='pagedaohang'>【下一篇】<i>：卷下</i></a></span>
</ul>
<div class="articleContent" id="articleContent"> <p class='red'>【篇名】金液丹</p>
<p>属性：（一名保元丹，一名壮阳丹。）余幼得王氏《博济方》云∶此丹治百种欲死大病，窃尝笑之，恐无是理。比得扁鹊方，以此冠首，乃敢遵用，试之于人，屡有奇效，始信圣人立法非不神也，乃不信者自误耳。此方古今盛行，莫有疑议，及孙真人着《千金方》，乃言硫黄许多利害，后人畏之，遂不敢用。亦是后人该堕夭折，故弃大药而求诸草木，何能起大病哉。余观今人之病皆以温 平药，养死而不知悔，余以此丹起数十年大病于顷刻，何有发疽之说，孙真人之过也。凡我同志请试验之，自见奇效。此丹治二十种阴疽，三十种风疾，一切虚劳，水肿，脾泄，注下，休息痢，消渴，肺胀，大小便闭，吐衄，尿血，霍乱，吐泻，目中内障，尸厥，气厥，骨蒸潮热，阴证，阴毒，心腹疼痛，心下作痞，小腹两胁急痛，胃寒，水谷不化，日久膀胱疝气膨膈，女人子宫虚寒，久无子息，赤白带下，脐腹作痛，小儿急慢惊风，一切疑难大病，治之无不效验。舶上硫黄十斤，用铜锅熬化，麻布滤净，倾入水中，再熬再倾，如此七次，研细，入阳城罐内，盖顶铁丝扎定，外以盐泥封固八分浓阴干。先慢火 红，次加烈火， 一炷香，寒炉取出，埋地中三日，去火毒，再研如粉，煮蒸饼为丸，梧子大。每服五十丸或三十丸，小儿十五丸。气虚人宜常服之，益寿延年功力最大。一切牛马六畜吐食者，灌硫末立愈，一切鸡鹅鸭瘦而欲死者，饲以硫末。可以立愈且易肥。\x作蒸饼法\x清明前一日，将干面打成薄饼，内放干面，包裹阴干。</p>


<p class='red'>【篇名】保命延寿丹</p>
<p>属性：此丹治痈疽，虚劳，中风，水肿，臌胀，脾泄，久痢，久疟，尸厥，两胁连心痛，梦泄，遗精，女人血崩、白带，童子骨蒸劳热，一切虚羸，黄黑疸，急慢惊风百余种欲死大病，皆能治之。一粒胜金液丹十粒，久服延年益寿。硫黄 明雄黄 辰砂 赤石脂 紫石英 阳起石（火 醋淬三次）每味各二两，研作粗末，同入阳城罐，盖顶，铁丝扎定，盐泥封固浓一寸，阴干。掘地作坑，下埋一半，上露一半，烈火 一日夜，寒炉取出。研细，醋丸梧子大。每服十粒，空心送下，童男女五粒，小儿二三粒，俱见成效。</p>


<p class='red'>【篇名】大丹</p>
<p>属性：此丹补肾气，驻颜色，活血脉，壮筋骨，轻步履，明耳目，延年益寿。治虚劳，发热，咳嗽，咯血，骨蒸盗汗，怔忡，惊悸，一切阴疽冷漏，小儿斑痘缩陷，水肿，臌胀，黄黑疸，一切虚羸大病，功同延寿丹，常服可寿百岁余。但富贵人方得合此，贫者难合，只服金液丹亦妙也。大朱砂一斤（要有墙壁者），为粗末，入阳城罐。先用蜜拌，安砂在底，次以瞿麦末、草乌末、菠 末各五钱，以鸡子清五钱拌匀，盖在砂上。以罐盖盖住，铁丝扎好，盐泥封固阴干，掘地作坑，下埋五分，上露五分，烈火 一日夜，寒炉取出。研细，醋打半夏糊丸芡实大，滑石为衣，以发光彩。银器收贮，每服五粒或三粒，空心面东热酒下。凡用入药中，并为衣者，俱如此制，则无毒，可放心服。</p>


<p class='red'>【篇名】中丹</p>
<p>属性：此丹补肾气，壮筋骨，延年不老，治脾疟，黄黑疸，脾泄久痢，虚肿水肿，女人血崩白带，骨蒸劳热，小儿急慢惊风及暴注肠滑，洞泄，中风，诸般疮毒，皆效。雄黄（十两） 赤石脂（二两）其共为粗末，亦用前五味拌制，如大丹法，取研极细，醋糊丸芡实大。大人服十丸，小儿三五丸，空心热酒或米饮下。</p>


<p class='red'>【篇名】三黄丹</p>
<p>属性：此丹治中满，胸膈痞闷，中风，痰喘气急，大便虚秘，功与中丹同，但略峻耳。雄黄 雌黄 硫黄各五两为粗末，制法如大丹。研极细，醋糊丸芡实大。每服十丸，空心米饮下。</p>


<p class='red'>【篇名】四神丹</p>
<p>属性：此丹治病，功力与延寿丹同，治虚证更多，能止怔忡、惊悸诸般大病。同前三黄丹，外加辰砂五钱。制法、合法、丸法俱如前。每服四十丸，空心白汤下。</p>


<p class='red'>【篇名】五福丹</p>
<p>属性：此丹功力与延寿丹、中丹同，又能壮阳治阳萎，于肾虚之人功效更多。雄黄 雌黄 硫黄 辰砂 阳起石各五两。制法、合法、丸法皆如前，每服三四十丸，空心米饮下。</p>


<p class='red'>【篇名】紫金丹</p>
<p>属性：此丹补脾肾虚损，活血壮筋骨，治下元虚惫，子宫寒冷，月信不调，脐腹连腰疼痛，面黄肌瘦，泄泻精滑，一切虚损之证。代赭石（烧红醋淬七次） 赤石脂（制法同） 禹余粮（制法同）各五两，共研细末。入阳城罐，盐泥封固一寸浓，阴干，大火 三炷香，冷定。再研极细，醋糊丸芡实大。每服十丸，热酒送下。</p>


<p class='red'>【篇名】全真丹</p>
<p>属性：此丹补脾肾虚损，和胃，健下元，进饮食，行湿气。治心腹刺痛，胸满气逆，胁下痛，心腹胀痛，小便频数，四肢厥冷，时发潮热，吐逆泄泻，暑月食冷物不消，气逆痞闷，男女小儿面目浮肿，小便赤涩淋沥，一切虚寒之证。高良姜（炒，四两） 干姜（炒，四两） 吴茱萸（炒，三两） 大附子（制） 陈皮 青皮（各一两）上为末，醋糊丸梧子大。每服五十丸，小儿三十丸，米饮下。无病及壮实人不宜多服。</p>


<p class='red'>【篇名】来复丹</p>
<p>属性：此丹治饮食伤脾，心腹作痛，胸膈饱闷，四肢厥冷；又治伤寒阴证，女人血气刺痛，或攻心腹。或儿枕作痛及诸郁结之气，真良方也。陈皮（去白） 青皮 大川附（制） 五灵脂（各六两） 硝石 硫黄（各三两）上为末，蒸饼丸梧子大。每服五十丸，白汤下。</p>


<p class='red'>【篇名】草神丹</p>
<p>属性：此丹大补脾肾，治阴毒伤寒，阴疽痔漏，水肿臌胀，中风半身不遂，脾泄暴注，久痢，黄黑疸，虚劳发热，咳嗽咯血，两胁连心痛，胸膈痞闷，胁中如流水声，童子骨蒸，小儿急慢惊风，痘疹变黑缩陷，气厥卒仆，双目内障，吞酸逆气，痞积血块，大小便不禁，奔豚疝气，附骨疽，两足少力，虚汗不止，男子遗精梦泄，沙石淋，溺血，妇人血崩血淋，暑月伤食，腹痛呕吐痰涎，一切疑难大病。此丹乃药中韩信也，取效最速，好生君子，广试验之，知不诬也。川附子（制，五两） 吴茱萸（泡，二两） 肉桂（二两） 琥珀（五钱，用柏子煮过另研） 辰砂（五钱，另研） 麝香（二钱，另研）先将前三味为细末，后入琥珀、辰砂、麝香三味，共研极匀。蒸饼丸梧子大。每服五十丸，米饮下，小儿十丸。</p>


<p class='red'>【篇名】（神方）姜附丹</p>
<p>属性：此丹补虚助阳消阴，治伤寒阴证，痈疽发背，心胸作痛，心腹痞闷，喉痹，颐项肿，汤水不下，及虚劳发热，咳嗽吐血，男妇骨蒸劳热，小儿急慢惊风，痘疹缩陷，黑泡水泡斑，脾劳面黄肌瘦，肾劳面白骨弱，两目昏翳内障，脾疟久痢，水泻米谷不化，又能解利两感伤寒，天行瘟疫，山岚瘴气及不时感冒等证。生姜（切片，五两） 川附子（炮切片、童便浸，再加姜汁炒干，五两）共为末。每服四钱，水一盏，煎七分和渣服。若治中风不语，半身不遂，去附子用川乌去黑皮，制法与附子同。</p>


<p class='red'>【篇名】霹雳汤</p>
<p>属性：治脾胃虚弱，因伤生冷成泄泻，米谷不化，或胀、或痛、或痞，胸胁连心痛，两胁作胀，单腹臌胀，霍乱吐泻，中风半身不遂，脾疟黄胆，阴疽入蚀骨髓，痘疹黑陷，急慢惊风，气厥发昏，又能解利阴阳伤寒，诸般冷病寒气。川附（泡去皮脐，五两） 桂心（去皮尽，二两） 当归（二两） 甘草（一两）共为细末。每服五钱，水一大盏，生姜七片，煎至六分和渣通口服，小儿止一钱。</p>


<p class='red'>【篇名】救生汤</p>
<p>属性：治一切痈疽发背，三十六种疔，二十种肿毒。若初起憎寒壮热，一服即热退身凉，重者减半，轻者全愈。女人乳痈、乳岩初起，姜葱发汗立愈。又治手足痰块红肿疼痛，一服即消。久年阴寒冷漏病，一切疮毒，服之神效。芍药（酒炒） 当归（酒洗） 木香（忌火） 丁香（各五钱） 川附（炮，二两）共为细末。每服五钱，加生姜十片，水二盏煎半，和渣服。随病上下，食前后服。</p>


<p class='red'>【篇名】钟乳粉</p>
<p>属性：治劳咳咯血，老人上气不得卧，或膈气腹胀，久咳不止，及喉风、喉肿，两目昏障，童男女骨蒸劳热，小儿惊风，胎前产后发昏不省人事，一切虚病，能先于脐下灸三百壮，后服此药，见效如神。盖虚劳乃肾气欲脱，不能上荣于肺，此药是润肺生水之剂，后因邪说盛行，以致此药隐闲。丹溪云∶多服发渴淋。此言甚谬，余家大人服三十年，未尝有此疾，故敢附此。服此药须忌人参、白术二味。石钟乳一斤 成粉制法见李时珍《本草》内，再入石鼎煮三炷香，研极细。每服三钱，煎粟米汤下。但此药难得真者，多以滴乳石乱之，真者浮水，性松， 易成粉。</p>


<p class='red'>【篇名】荜澄茄散</p>
<p>属性：治脾胃虚满，寒气上攻于心，心腹刺痛，两胁作胀，头昏，四肢困倦，吐逆发热，泄泻饱闷等证。荜澄茄 高良姜 肉桂 丁香 浓朴（姜汁炒） 桔梗（去芦） 陈皮 三棱（炮，醋炒） 甘草（各一两五钱） 香附（制，三两）为细末。每服四钱，姜三片，水一盏，煎七分，和渣服。</p>


<p class='red'>【篇名】半硫丸</p>
<p>属性：治胃虚心腹胀满，呕吐痰涎，头目旋晕，困倦不食，或大便滑泄，水谷不化，小儿面目浮肿，小便赤淋。半夏（姜矾牙皂煎水炒） 倭硫 生姜（各五两）同捣碎，水浸蒸饼糊丸，梧子大。每服五十丸，小儿二三十丸，白汤下。</p>


<p class='red'>【篇名】渗湿汤</p>
<p>属性：治脾胃虚寒，四肢困倦，骨节酸疼，头晕鼻塞，恶风，多虚汗，痰饮不清，胸满气促，心腹胀闷，两胁刺痛，霍乱吐泻。此药能暖脾胃，辟风寒，祛瘴疫，除风湿。浓朴（二两） 丁香 甘草 附子（各一两） 砂仁 干姜 肉果（面裹煨透） 高良姜（各八钱）锉碎。每用五钱加姜三片，枣三枚，水一盏煎七分，去渣空心服。</p>


<p class='red'>【篇名】生姜半夏汤</p>
<p>属性：治风痰上攻，头旋眼花，痰壅作嗽，面目浮肿。生姜 半夏（各三两）共捣饼阴干为末。每服四钱，加姜五片，水煎温 服。</p>


<p class='red'>【篇名】附子半夏汤</p>
<p>属性：治胃虚，冷痰上攻，头目旋晕，眼昏呕吐等证。川附 生姜（各一两） 半夏 陈皮（去白，各二两）共为末，每服七钱，加姜七片，水煎服。</p>


<p class='red'>【篇名】平胃汤</p>
<p>属性：治老人气喘咳嗽。葶苈（炒，一两） 官桂（去粗皮，一两，另研） 马兜铃（去丝蒂，三两）共为末。每用三钱，水一盏煎七分，于食后细细呷之。</p>


<p class='red'>【篇名】太白丹</p>
<p>属性：疗咳嗽，化痰涎。枯矾（煨） 寒水石（ ） 元精石（ ，各四两） 半夏（制） 天虫（炒去丝） 天南星（制） 白附子（各二两）上为末。面糊丸（面糊即蒸饼也）梧子大，每服三十丸，食后姜汤下。</p>


<p class='red'>【篇名】鹿茸丸</p>
<p>属性：温 补下元，疏通血脉，明目轻身。鹿茸（一具，去毛酥炙） 鹿角霜（二两） 川楝子（炒取净肉） 青皮 木香（各一两）上为末。蒸饼丸梧子大，每服三十丸，空心盐汤下。</p>


<p class='red'>【篇名】黄药子散</p>
<p>属性：治缠喉风，颐颌肿及胸膈有痰，汤水不下者，用此吐之。黄药子即斑根一两为细末，每服一钱，白汤下，吐出顽痰即愈。</p>


<p class='red'>【篇名】八风汤</p>
<p>属性：治中风半身不遂，言语謇塞，口眼 斜。先灸脐下三百壮，后服此药永不再发。若不加灸，三年后仍发也。当归 防己 人参 秦艽 官桂 防风 钗斛 芍药 黄 甘草 川芎 紫菀 石膏 白藓皮 川乌川羌活 川独活 黄芩 麻黄（去节） 干姜 远志各等分，锉为末。每服五钱，水酒各半，煎八分，食前服。</p>


<p class='red'>【篇名】八风丹</p>
<p>属性：治中风，半身不遂，手足顽麻，言语謇塞，口眼 斜。服八风汤，再服此丹，永不再发。大川乌（炮） 荆芥穗（各四两） 当归（二两） 麝香（另研，五钱）上为末。酒糊丸，梧子大，空心酒下，五十丸。中风者不可缺此。</p>


<p class='red'>【篇名】换骨丹</p>
<p>属性：治中风半身不遂，言语謇涩，失音中风者。先灸脐下三百壮，服金液丹一斤，再服此药。当归 芍药 人参 铁脚威灵仙（各二两） 南星（三两） 乳香（去油，二两） 没药（去油，二两）麻黄（去节，三斤，另煎汁和上药）上各为末。先将前五味和匀，后入乳香、没药以麻黄膏和匀为丸，如弹子大。每以无灰酒下一丸，出汗，五日一服。仍常服延寿丹、金液丹。</p>


<p class='red'>【篇名】三五七散</p>
<p>属性：治贼风入耳，口眼 斜之证。人参 麻黄（去节） 川芎 官桂 当归（以上各一两） 川乌 甘草（各五钱）上为末。每服二钱，茶下，日三次。</p>


<p class='red'>【篇名】蜜犀丸</p>
<p>属性：治半身不遂，口眼 斜，语言不利，小儿惊风，发搐。槐角（炒，四两） 当归 川乌 元参（炒，各二两） 麻黄茯苓（乳拌） 防风 薄荷 甘草（各一两） 猪牙皂角（去皮弦子，炒，五钱） 冰片（五分，另研）先以前十味为末，后入冰片和匀，蜜丸樱桃大。每服一丸，小儿半丸，细嚼茶清下。</p>


<p class='red'>【篇名】白龙丸</p>
<p>属性：治风邪言语不遂等证，面如虫行，手足麻木，头旋眼晕及伤风、伤寒，头痛拘急，小儿急慢惊风，大人风搐失音，并皆治之。天南星（四两，以生姜四两同捣成饼） 川乌 甘草 本 甘松 白芷 桂心（各二两） 海桐皮（一两） 石膏（二两， 研极细）以前八味共为末，糯米糊丸弹子大，石膏为衣，茶清下，大人一丸，小儿半丸。若治伤寒，姜葱汤下，出汗。</p>


<p class='red'>【篇名】华盖散</p>
<p>属性：治伤寒头痛发热，拘急，感冒，鼻多清涕，声音不清。大能解利四时伤寒，瘟疫瘴气等证。麻黄（四两，浸去沫） 苍术（八两，米泔浸） 陈皮 官桂 杏仁（去皮尖） 甘草（各二两）共为末。每服四钱，水盏半，煎八分，食前热服，取汗。</p>


<p class='red'>【篇名】祛风散</p>
<p>属性：治风寒头痛，遍身拘急，破伤风，洗头风，牙槽风，肩背 直，口噤。天南星（二两，泡） 生姜（一两，同南星制） 防风（二两） 甘草（一两）共为末。每服四钱，姜七片水煎服，取汗，无汗再服。</p>


<p class='red'>【篇名】当归柴胡 汤</p>
<p>属性：治伤寒头痛，发热恶寒，肢节痛，吐逆。柴胡 （五钱） 半夏（二钱，以生姜一钱同捣） 当归（一钱） 甘草（五分）加姜、枣，以水二盏煎至八分，热服取汗，微微即止。</p>


<p class='red'>【篇名】大通散</p>
<p>属性：治伤寒胃中有热，或服热药太多，发狂言，弃衣而走，登高而歌，或腹痛下血，但实热者用之，虚人大忌。大黄（二钱） 枳实（麸炒，二钱） 甘草（一钱）水煎空心热服，不利再服，得利即止。</p>


<p class='red'>【篇名】知母黄芩汤</p>
<p>属性：治伤寒胃中有热，心觉懊 ，六脉洪数，或大便下血。知母（二钱） 黄芩（二钱） 甘草（一钱）水煎热服。</p>


<p class='red'>【篇名】当归芍药汤</p>
<p>属性：治中暑下血，血痢腹痛。当归 芍药（各二钱）水煎热服。</p>


<p class='red'>【篇名】四顺散</p>
<p>属性：治中暑冷热不调，大便下赤白脓。川黄连（酒炒） 当归 芍药（各二钱） 御米壳（去隔膜，醋炒，二钱）加生姜七片水煎，食前热服。</p>


<p class='red'>【篇名】知母散</p>
<p>属性：解一切烦热，口干作渴饮水，若系实热，皆以此解之，不损元气。若困倦减食者，乃胃虚发热也，不可服凉药，当以温 中为主。知母（五钱，盐水炒，研末） 姜（三片）水一盏煎六分温 服。</p>


<p class='red'>【篇名】术附汤</p>
<p>属性：治六七月中湿，头疼，发热恶寒，自汗，遍身疼痛。附子（炮，一两） 白术（土炒，二两） 甘草（炒，五钱）共为末。每服五钱，姜七片，水煎热服。</p>


<p class='red'>【篇名】截疟丹</p>
<p>属性：治一切疟疾，但疟不宜截，宜补。硫黄（一两） 雌黄（色红出阴山，一两） 砒霜（一钱）为末，入罐内，盐泥封固，阴干，打火三香，冷定取出，醋糊丸梧子大。每服五丸，空心米饮下。凡用砒要将萝卜切去盖，下段挖空入砒，以盖盖好，纸包火煨透存性取出。今此丹系打火炼过，不必萝卜制。为丸时须研和极匀，若欠匀恐砒有多有少，多处，或致损伤人命。</p>


<p class='red'>【篇名】良姜理中汤</p>
<p>属性：治虚疟、久疟脾胃虚弱，若初起为冷物所伤，亦用此方。高良姜 干姜（炒） 草果（去壳炒，各二两）为末。每服四钱水煎空心服。</p>


<p class='red'>【篇名】建中汤</p>
<p>属性：治久发疟疾，脾胃虚弱，胸膈腹中饱闷，痞块两胁连心痛，四肢沉重，发热，泄泻，羸瘦等证。附子（炮） 白术（土炒，各二两） 芍药（酒炒，四两） 甘草（炒） 干姜（炒） 草果（去壳炒，各一两）为末。每服五钱水煎热服。</p>


<p class='red'>【篇名】二圣散</p>
<p>属性：治脾胃虚寒，呕吐不食。硫黄（五两） 水银（五两）共研末同炒，再研细。每服三钱米汤下，小儿一钱，姜汤亦可。炒成青砂头，亦治翻胃膈食，吐痰神效。</p>


<p class='red'>【篇名】八仙丸</p>
<p>属性：治脾胃久冷，大便泄泻，肠中 痛，米谷不化，饮食不进等证。附子（炮） 高良姜 荜茇 砂仁 肉豆蔻（各一两） 生姜（三两） 浓朴（四两，姜汁制）为末。醋糊丸梧子大，米饮下，五十丸。</p>


<p class='red'>【篇名】浓肠丸</p>
<p>属性：治脾虚伤食，大便下赤白脓，肠鸣腹痛泄下，米谷不化，小儿脾虚滑泄，脱肛，疳瘦等证。川乌（炮） 肉桂 硫黄（另研） 赤石脂（ ，各一两） 干姜（炒，二两）为末。糯米糊丸，梧子大，每服五十丸，白汤下。</p>


<p class='red'>【篇名】阿胶丸</p>
<p>属性：治冷热不调，下痢赤白。黄连 黄柏（盐水炒） 当归（各一两） 乌梅肉（炒，一两） 芍药（二两） 阿胶（蛤粉炒，一两）为末。蒸饼丸梧子大，白汤下，五十丸。</p>


<p class='red'>【篇名】桃花丸</p>
<p>属性：治肠胃虚，下赤白脓，小儿脱肛，极效。干姜（炒，二两） 赤石脂（ ，二两）为末。米糊丸，梧子大，米饮下五十丸。</p>


<p class='red'>【篇名】如圣饼</p>
<p>属性：治大肠冷热不调，下赤白痢，及大人小儿一切积滞。密陀僧（五钱） 诃子（大者八个，火煨去核） 硫黄（三钱） 轻粉（二钱） 石燕（一对，洗净烧红，酒 ）为末。面糊丸龙眼大，捏作饼。每用一饼，入灰中略煨热，茶清下。</p>


<p class='red'>【篇名】珍珠散</p>
<p>属性：治大人小儿霍乱吐泻。硫黄 滑石（各二两）共为细末。每服二钱，白汤下，不愈再服，小儿一钱。</p>


<p class='red'>【篇名】少阳丹</p>
<p>属性：能解利两感伤寒、瘟疫瘴气。硝石 硫黄 五灵脂（醋炒） 青皮 陈皮 麻黄（各二两）为末。先以硝石炒成珠和诸末，米糊丸绿豆大，白汤下五十丸，再以热汤催汗。</p>


<p class='red'>【篇名】中和汤</p>
<p>属性：治伤寒、瘟疫，头目昏痛，发热，鼻流清涕，服此不致传染。苍术（一斤，米泔浸） 川乌（炮） 浓朴（姜制） 陈皮 甘草（各四两） 草果（二两）共为末。每用四钱，生姜七片，水煎和渣服。</p>


<p class='red'>【篇名】还睛丹</p>
<p>属性：治脾肾虚衰，精血不生，致双目成内障。磁石（活者，火 醋淬七次） 硫黄 雄黄 雌黄（各二两共为粗末，入罐，打三炷香，冷定取出，研细配后药。）钟乳粉 附子 台椒（炒出汗，各二两）共为末，醋糊丸梧子大。每服二十丸，空心米饮下，日二服。半月觉热攻眼，勿惧，乃肾气潮眼，阳光复生也。时用两手搓热揉之，揉一番，光明一番，六十日后复明。药尽再服一料。</p>


<p class='red'>【篇名】密蒙花散</p>
<p>属性：治风热攻眼，昏晴多眵，隐涩羞明，或痒，或痛，渐生翳膜，或患头风在先，牵引两眼，渐觉细小，及暴赤肿痛。密蒙花 木贼（去节） 川羌活 甘菊花 白蒺藜（炒去刺） 石决明（ ，再用盐水煎）各等分为末。食后，茶清下三钱。</p>


<p class='red'>【篇名】拨云散</p>
<p>属性：治上焦壅热，眼目赤肿，疼痛或生翳障，先服洗肝散，后服此药。荆芥穗 川芎 防风（各二两） 枳壳（麸炒） 蝉蜕（去翅足） 薄荷 龙胆草 甘草（各五钱）共为末。每服二钱，食后服。</p>


<p class='red'>【篇名】洗肝散</p>
<p>属性：治藏火太过，壅热攻目，或翳障疼痛。大黄（二钱） 黄芩（三钱）水煎食前服。</p>


<p class='red'>【篇名】补肝丸</p>
<p>属性：能补肝肾之气，服还睛丸后多服此药。台椒（炒） 仙灵脾（剪去边弦，蜜水炙） 白蒺藜（炒去刺）各等分为末，酒糊丸梧子大，空心米汤下，三十丸。</p>


<p class='red'>【篇名】文蛤散</p>
<p>属性：治目弦肿，大小 成赤疮。五倍子（一两研末，每服三钱，水一盏煎八分，先洗，后以箸头点之。）</p>


<p class='red'>【篇名】一醉膏</p>
<p>属性：治耳聋麻黄（一斤，以水五升，熬一升，去渣熬膏。每服一钱七分，临卧热酒下，有汗即效。）</p>


<p class='red'>【篇名】睡圣散</p>
<p>属性：人难忍艾火灸痛，服此即昏睡，不知痛，亦不伤人。山茄花（八月收） 火麻花（八月收）（按∶八月中火麻花已过时，恐作七月为是。）收此二花时，必须端庄闭口，齐手足采之。若二人去，或笑，或言语，服后亦即笑，即言语矣。采后共为末，每服三钱，小儿只一钱，茶酒任下。一服后即昏睡，可灸五十壮，醒后再服再灸。（按∶山茄子，今谓之风茄儿，其花亦谓之曼陀罗花，火麻即大麻。今圃地所植之黄麻乃是此种。《本草纲目》云∶曼陀罗花，生北土，南人亦有栽者。春生夏长，独茎直上，高四五尺，生不旁引，绿茎碧叶，叶如茄叶。八月开白花，凡六瓣，状如牵牛花而大，攒花中折，骈叶外包，朝开夜合。结实圆而有丁拐，中有小子。八月采花 ，九月采实。花实气味俱辛温 有毒，主治诸风及寒湿香港脚，惊痫脱肛等证。相传此花，笑采浸酒饮，令人笑，舞采浸酒饮，令人舞，予尝试之。饮须半酣，更令一人或笑或舞，引之乃验，又云七月采火麻子花，八月采山茄子花，阴干等分为末，热酒调服三钱。少顷，昏昏如醉，割疮、灸火不觉苦痛，盖古方也。今外科所用麻药即是此散，服之并无伤害。）</p>


<p class='red'>【篇名】薄荷散</p>
<p>属性：治心肺壅热，头目不清，咽喉不利，精神昏浊，小儿膈热。真薄荷（二两） 桔梗（三两） 防风（二两） 甘草（一两）为末。每服四钱，灯心煎汤下。</p>


<p class='red'>【篇名】碧云汤</p>
<p>属性：治风痰上攻，头目昏眩，咽喉疼痛，涎涕稠粘。荆芥穗（二两） 牛蒡子（炒，一两） 真薄荷（一两）为末。食后，茶下三钱。</p>


<p class='red'>【篇名】丁香丸</p>
<p>属性：治宿食不消，时发头疼，腹痛。丁香 乌梅肉 青皮 肉桂 三棱（炮，各二两） 巴豆（去油，一两）为末，米糊丸黍米大，白汤下七丸，小儿三丸。</p>


<p class='red'>【篇名】润肠散</p>
<p>属性：治老人虚气、中风、产后大便不通。枳实（麸炒） 青皮 陈皮（各一两）共为末。每服四钱，水一盏，煎七分，空心服。</p>


<p class='red'>【篇名】菟丝子丸</p>
<p>属性：补肾气，壮阳道，助精神，轻腰脚。菟丝子（一斤，淘净酒煮，捣成饼，焙干） 附子（制，四两）共为末，酒糊丸梧子大，酒下五十丸，十日后强壮。</p>


<p class='red'>【篇名】石膏丸</p>
<p>属性：治肾厥头痛，及肾虚咳嗽，烦闷，遗尿。石膏（一两） 硫黄（一两） 硝石（一两，合硫黄同研） 天南星（一两，用生姜一两同捣）为末，面糊丸梧子大，食前米饮下五十丸，日二次。</p>


<p class='red'>【篇名】宣风丸</p>
<p>属性：治风湿香港脚，走注上攻，两足拘急疼痛，或遍身作痛。黑丑（取头末，二两） 青皮（一两） 胡 椒（二十一粒） 全蝎（二十四枚，去头足）共为末，蜜丸梧子大。食前，白汤下五十丸，或三十丸。</p>


<p class='red'>【篇名】五膈散</p>
<p>属性：治肺伤寒，误服凉药，冰消肺气，胸膈膨胀，呕吐酸水，口中如含冰雪，体倦减食，或成冷劳，胸中冷痰，服此皆效。人参 黄 （炙） 白术 麦冬 官桂 附子（炮） 干姜（炒） 远志（去心） 台椒 北细辛 百部（去芦） 杏仁（各等分）共为末。水煎服四钱。</p>


<p class='red'>【篇名】撮气散</p>
<p>属性：治凉药伤肺，饮食不下，胸膈饱闷，吞酸气逆，久嗽不止。白术 干姜（各二两） 黄 （蜜水拌炒） 附子 川椒 杏仁（各一两） 甘草（五钱）共为粗末，水煎服四钱。初服冷热相搏，觉烦闷欲吐，少顷撮定，肺气自然下降矣。</p>


<p class='red'>【篇名】麦煎散</p>
<p>属性：治幼年心络为暑所伤，每至暑时，即畏热困倦减食。知母 乌梅肉 地骨皮 柴胡 （各二钱） 大麦（一撮）上锉片成一剂，水煎温 服缓下。</p>


<p class='red'>【篇名】剪红丸</p>
<p>属性：治远年近月，肠 下血。吴茱萸（去梗，二两） 荆芥穗（二两） 川乌（一两）上炒黄色，共为末，醋糊丸梧子大，每服五十丸，空心白汤下。</p>


<p class='red'>【篇名】分气丸</p>
<p>属性：治心腹痞闷疼痛，两胁气胀，痰涎上攻，咽嗌不利，能行气，化酒食。黑丑（半生半熟取头末，四两） 青皮（炒） 陈皮（炒） 干姜（炮） 肉桂（各一两）共为末，水法梧子大。每服三十丸，空心姜汤下。</p>


<p class='red'>【篇名】镇心汤</p>
<p>属性：治心气不足，为风邪鬼气所乘，狂言多悲，梦中惊跳。人参 茯苓 石菖蒲（桑叶水拌炒） 远志 木香 丁香（各一钱） 甘草 干姜（各五钱） 大枣（三枚）水煎空心服。</p>


<p class='red'>【篇名】远志丸</p>
<p>属性：治心气不足，多悲，健忘，精神皆默，手颤脚搐，多睡。远志 人参 石菖蒲 茯苓为末，蜜丸梧子大。每服三十丸，酒枣汤任下。</p>


<p class='red'>【篇名】定痛丸</p>
<p>属性：治奔豚上攻，心腹腰背皆痛，或疝气连睾丸痛。木香 马蔺草（醋炒） 茴香 川楝子（炒，各一两）共为末。每服四钱，滚酒下，连进二服，其痛即止。</p>


<p class='red'>【篇名】阿胶散</p>
<p>属性：治肺虚咳嗽咯血。牙香（三两，炒） 阿胶（一两，蛤粉炒成珠）为末。每服三钱，姜汤下，日三次。</p>


<p class='red'>【篇名】定风散</p>
<p>属性：治破伤风及洗头、牙槽等风，牙关紧急，项背强直，角弓反张。若一二日者，服此可治，五七日者难治，须急灸脐下三百壮。川乌（炮，二两） 防风（二两） 雄黄（一两）共为末。每服四钱，水煎，和渣服，日三次，出汗愈。</p>


<p class='red'>【篇名】安虫散</p>
<p>属性：治虫攻心痛，吐清水。如蛲虫，发则腹胀，寸白虫则心痛，并治之。干漆（炒至烟尽，五钱） 鹤虱（炒净） 雷丸（切炒，各一两）共为末。每服二钱，小儿一钱，米汤下。</p>


<p class='red'>【篇名】槟榔丸</p>
<p>属性：治小便淋涩不通及血淋、石淋。槟榔 芍药 苦楝子（炒） 马蔺花（各一两）共为末。每服四钱，酒煎热服。</p>


<p class='red'>【篇名】换骨散</p>
<p>属性：治癞风，面上黑肿，肌肉顽麻，手足疼痛，遍身生疮。先灸五脏俞穴，后服此药。乌蛇（去头尾酒煮取肉） 白花蛇（同上制法） 石菖蒲 荆芥穗 蔓荆子 天麻（酒炒） 胡 首乌（小黑豆拌，蒸、晒） 白杨树皮（炒，各二两） 甘草（炒） 地骨皮（酒炒） 枳壳（麸炒） 杜仲（盐水炒）当归（酒炒） 川芎（酒炒） 牛膝（盐水炒，各一两）共为末。每服二钱，酒下。</p>


<p class='red'>【篇名】胡 麻散</p>
<p>属性：治疠风浑身顽麻，或如针刺遍身疼痛，手足瘫痪。紫背浮萍（七月半采，一斤） 黑芝麻（炒，四两） 薄荷（苏州者佳，二两） 牛蒡子（炒） 甘草（炒，各一两）共为末。每服三钱，茶酒任下，日三服。</p>


<p class='red'>【篇名】消瘿散</p>
<p>属性：治气瘿多服取效，血瘿不治。全蝎（三十枚，去头足） 猪羊靥（即膝眼骨，各三十枚，炙枯） 枯矾（五钱）共为末，蜜丸梧子大。每服五十丸，饴米糖拌吞或茶任下。</p>


<p class='red'>【篇名】补宫丸</p>
<p>属性：治女人子宫久冷，经事不调致小腹连腰痛，面黄肌瘦，四肢无力，减食发热，夜多盗汗，下赤白带，久服且能多子。当归（酒炒） 熟地（姜汁炒） 肉苁蓉（酒洗去膜） 菟丝子（制法见前） 牛膝（酒洗，各二两）肉桂 沉香 荜茇（去蒂炒） 吴茱萸（去梗） 肉果（各一两） 真血竭 艾叶（各五钱）共为末，醋糊丸梧子大。每服五十丸，或酒，或白汤任下。</p>


<p class='red'>【篇名】胶艾汤</p>
<p>属性：治妇人冲任虚损，月水不调，子宫久冷，腰腹疼痛，赤白带下，或恶露不止。此药能通经络，活死血，生新血。阿胶（蛤粉炒成珠） 艾叶 当归 白芍 川芎 熟地（各二两） 甘草 干姜（各五钱）共为末。每服四钱，水煎和渣热服，戒怒气一月。</p>


<p class='red'>【篇名】地血散</p>
<p>属性：治妇人心血间有热，饮食不减，起居如常，但发烦热。茜草 当归 白芍 乌梅 柴胡  知母（各一钱）每剂加姜三片，水煎温 服。</p>


<p class='red'>【篇名】大青膏</p>
<p>属性：治小儿吐泻后成慢惊，脾虚发搐，或斑疹后发搐。乌蛇（去头尾，酒浸炙） 全蝎（十枚，去头足） 蜈蚣（五条，去头足，炙） 钟乳粉（要真者火 研极细末，水飞净，五钱） 青黛 丁香 木香 川附子（制，各五钱） 白附子（面包煨熟，一两）共为末，蜜丸龙眼大。每服一丸，滚水下，连进二服立瘥。甚者灸中脘五十壮。</p>


<p class='red'>【篇名】碧霞散</p>
<p>属性：治痰涎壅盛卒仆，或发惊搐，一切急症，服此吐痰。猪牙皂角（炙去皮弦） 铜青（另研） 大黄（生用） 金线重楼（即金线钓虾蟆，制法见后，各五钱。）上为末。每服一钱，小儿三五分，白汤灌下。牙关紧者，鼻中灌下，吐痰立愈。</p>


<p class='red'>【篇名】万灵膏</p>
<p>属性：治小儿疳瘦腹胀，水泻多消。香附（一两） 青皮 川黄连 肉桂 巴豆（去油） 砂仁 肉果（各五钱）上为末，醋糊丸黍米大。每用三五七丸温 水下。</p>


<p class='red'>【篇名】育婴丹</p>
<p>属性：治小儿面黄肚大，青筋作泻及五疳诸积，健脾进食。上好白蜡（一两二钱，入铫顿化，倾入碗内七次） 朱砂（飞净，一钱，心疳用之） 赤石脂（一钱，火，脾疳用之） 青黛（一钱，肝疳用之） 寒水石（一钱，用泥罐上下盖定火 ，肺疳用之） 牡蛎（一钱，火 ，肾疳用之）先将白蜡研碎，后加各经引药，共研细末，分作十帖。每用鸡蛋一枚，开一小孔，去黄留清，入药一帖，搅匀，纸封口，或蒸，或用火煨，任意食之，酒饭无忌。</p>


<p class='red'>【篇名】抑青饼</p>
<p>属性：治小儿惊风，清膈化痰，降热火。防风 薄荷 桔梗（炒，各一两） 甘草（炙） 青黛（净，各五钱） 冰片（四分）共为末，蜜丸芡实大，或捏作饼姜汤下。</p>


<p class='red'>【篇名】朱砂丸</p>
<p>属性：治小儿膈热消痰。半夏（制） 辰砂（各五钱） 杏仁（三十粒，去皮）共为末，蒸饼丸梧子大。每服十丸，或五七丸，食后薄荷汤下。</p>


<p class='red'>【篇名】醒脾丸</p>
<p>属性：治久疟不瘥。川乌（五两，姜汁浸去黑皮，切片） 大蒜（三两，煨去皮）共为末，醋糊丸梧子大。每服二十丸，米饮下，小儿量减。</p>


<p class='red'>【篇名】夺命丹</p>
<p>属性：治中风左瘫右痪半身不遂，口眼 斜，言语謇涩。川乌（酒煮） 苍术（米泔浸，各四两）共为末，酒糊丸梧子大，空心服十五丸，忌见风，暖盖出汗。</p>


<p class='red'>【篇名】脱衣 散</p>
<p>属性：治汗斑及紫白癜风。附子 硫黄（各五钱）共为末，姜汁调，以茄蒂蘸擦三四次全愈。</p>


<p class='red'>【篇名】百花散</p>
<p>属性：治腿肚血风 疮，小儿蝼蛄疖，或耳底出脓，瘰 痔漏。川乌五两捣为末。凡一切疮毒，以麻油调涂，湿者干糁，耳中出水吹入，牛马六畜疮皆可治。人家合酱入此末五钱，不生虫蛆。</p>


<p class='red'>【篇名】附∶金线重楼治证</p>
<p>属性：金线重楼俗名金线钓虾蟆，采得去外黑粗皮，用石头打碎，勿见铁器。晒干为末，小罐收贮。凡一切要吐痰涎之证，用代瓜蒂最妙。一治风痰结胸，用一钱，阴阳水和服，吐去痰即愈。一治伤食成疟疾者，用一钱，临发，空心水和服，一吐即愈。一治禁口痢疾，凉水和服一钱，吐痰即愈。</p>


<p class='red'>【篇名】服金液丹各证引药</p>
<p>属性：虚劳白汤下，或姜汤下。骨蒸潮热地骨皮汤或炒胡 黄连五分煎汤，或丹皮汤下。吐血茅根汤或藕节汤下。消渴乌梅汤或石膏汤下。肺胀真苏子汤下。中满陈皮汤或木香汤或芥菜汤下。水肿车前子汤或木通汤下。休息痢白者，用臭椿根皮汤下，红者用鸡冠花汤下。脾泄车前子炒焦煎汤下。注下木通汤下。大便闭芒硝煎汤下。小便闭木通汤下。尿血山栀木通汤下，或灯心竹叶汤下。霍乱藿香汤下。吐泻生姜灯心汤下。尸厥姜汤下。气厥真苏子汤下。阴证附子汤下。阴毒黄 汤或附子汤下。目中内障木贼菊花汤下。心下作痞，枳实桔梗汤下。心胃痛延胡 索汤或酒下。胃寒米谷不化，干姜麦芽汤下，两胁急痛青皮汤下。肚腹痛甘草白芍汤下。脐腹痛麦芽汤下。小腹痛小茴香汤下。膀胱疝气小茴桔核汤下。女人子宫虚冷姜汤下。赤带地榆汤下。白带樗白皮汤或白果炒 煎酒下。小儿急惊风金银花汤下。慢惊风人参汤下。一切疑难之证俱用姜汤下。（昔人称金液丹有起死回生之功，真是救危神剂，然亦有戒人服饵者。如苏颂之《本草图经》，寇宗之《本草衍义》，一言其为效虽捷，为患亦速；一言其人但知用之为福，而不知为祸。盖亦有所鉴而云，世人于此疑而不敢服者多矣。然余常见二人，年少时，皆荒耽于色，至五十外皆患虚损，服参附渺若不知，有劝饵硫黄者，二人皆服皆有效。一人不能节欲，阅五六年竟以气脱而殒；一人能止欲，至八十余始卒，此目所亲击者也。夫药以治疾，有是疾必得是药而后愈。许叔微所谓&ldquo;形有寒邪，虽婴孩亦可服金液；藏有热毒，虽羸老亦可服大黄。&rdquo;至哉！通变之说，理不妄也。但中病则已，久服或致偏胜之患。凡药皆如是，岂特金液丹哉！其或服之终身，反致寿考，此其禀受特异余人，非可概论。若夫元气未衰，阴精先耗，此药实非所宜。更或渔色之徒，朝餐夕饵，不以此为治疾之良剂，而以此为逞欲之单方，自戕其生，而不之惧，卒乃归咎于金液丹之不可饵。然则鉴人之伤食而并议稻麻菽麦之不宜餐，鉴人之伤饮而并疑酒浆茗汁不可啜，岂理也哉？因忆书册中所载服硫黄而受益者采摘数条附录于后以示来者。）（《夷坚志》云∶唐与正知医，遇人有奇疾，多以意治之。从舅吴巡检病不得前溲，卧则微通，立则涓滴不下，医人遍用通利小肠诸药，穷技巧勿验。其侄孙来问吴∶常日服何药？曰∶常服黑锡丹。问∶何人结砂？曰∶自为之。唐洒然悟曰∶此繇结砂时，铅不死，硫黄飞去，铅砂入积膀胱，膀胱卧则偏重，故犹可溲，立则正塞水道，以故不能通。乃取金液丹三百粒分为十服，煎瞿麦汤下之，膀胱所积之铅得硫黄皆化成灰，自水道下，犹累累如细砂，病遂愈。）（《类编》云∶仁和县一吏早衰，病瘠齿落，从货药道人得一方∶碾生硫黄为细末，入猪脏中，水煮脏烂，入蒸饼丸如梧子大，随意服之。两月后饮啖倍常，步履轻捷，年逾九十，略无老态，执役如初。因从邑宰入村，醉食牛血，遂洞下数十行，所泄如金水，顿觉 悴，少日而死。李巨源得其事于临安入宫医官管范，尝与王枢使言之，王曰∶尝闻猪肪脂能制硫黄，兹用猪脏尤为得理。枢使亦合服之，久亦见效。）（《本草通元》云∶壬子秋余应试，北雍有孝廉张抱赤，久荒于色，腹满如斗，以参汤吞金匮丸，小便差利，满亦差减。阅旬日而满腹如故，肢体厥逆，仍投前药，竟无裨也。举家哀乱，惟治终事。抱赤泣告曰∶若可救我，当终身父事之。余曰∶能饵金液丹数十粒，虽不敢谓万全，或有生理。抱赤连服百粒，小便遄行，满消食进，更以补中、八味并用，遂获痊安。故夫药中肯綮，如鼓应桴。世之病是证而不得援者众矣。有如抱赤之倾信者几人哉！且硫非治满之剂，特以元阳将绝，参附无功，藉其纯阳之精，令阴寒之滞，见 冰消尔。）</p>


<p class='red'>【篇名】神治诸般风气灵膏</p>
<p>属性：红砒一斤入罐化汁，用金头蜈蚣、全蝎末投砒内，以砒不起烟为度。又以砒用槐角子一斗煮三昼夜，水干为度，上以土筑实，封固，火 锅通红，死砒脆白化成汁。用砒一两，配前金液硫一两，共研为末，摊于膏药贴患处。</p>



<p class='red'>【篇名】汗斑神效方</p>
<p>属性：黑芝麻一撮 碱汁半杯（按字书无&ldquo;碱&rdquo;字系俗人所造，正写当作&ldquo;碱&rdquo;字。）将芝麻研细入碱汁，煎数沸，搽之即愈。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/bianquexinshu/119858.html' class='pagedaohang'>【上一篇】<i>:【篇名】跋</i></a></span><span class="tomenu"><a href="https://aaoe.github.io/gudaiyishu/bianquexinshu/" title="扁鹊心书" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/bianquexinshu/119856.html' class='pagedaohang'>【下一篇】<i>：卷下</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>