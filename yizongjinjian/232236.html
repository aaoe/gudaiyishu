<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨脉法篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨脉法篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232237.html' class='pagedaohang'>【上一篇】<i>:伤寒论注正误存疑全篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232235.html' class='pagedaohang'>【下一篇】<i>：平脉法篇</i></a></span>
</ul>
<div class="articleContent" id="articleContent"> <p class="h1-p">辨者，别也。辨脉者，辨别诸脉之名也。法者，诸脉部位至数，形状相类相反，别之各有其法也。脉名者，如浮、沉、迟、数、滑、涩诸脉之名是也。部位者，如浮、中、沉、上、下之部位是也。至数者，如迟三至，数六至之至数是也。形状者，如滑流、涩滞之形状是也。相类者，如弦与紧，滑与动之类是也。相反者，如浮与沉，虚与实之反是也。皮肤取而得之，谓之浮；筋骨取而得之，谓之沉，此以脉之上下部位而得名也，是则凡脉因部位而得名，皆统乎浮沉矣。如浮而无力谓之濡，沉而无力谓之弱；浮而极有力谓之革，沉而极有力谓之牢；浮中沉俱有力，按之且大谓之实，浮中沉俱无力，按之且大谓之虚；浮中沉极无力，按之且小，似有似无，谓之微，浮中沉极无力，按之且大涣散不收，谓之散；浮沉有力，中取无力，谓之芤，按之至骨，推寻始得，谓之伏，此皆以部位兼形状相反，而得名者也。一息三至，谓之迟；一息六至，谓之数，此以脉之至数而得名者也，是则凡脉因至数而得名者，皆统乎迟数矣。</p><p>如一息四至谓之缓，一息七至谓之疾，数时一止谓之促，缓时一止谓之结，至数不乖，动而中止，不能自还，须臾复动，谓之代，此皆以至数兼相类而得名者也。流利如珠，谓之滑；进退艰难滞涩，谓之涩，此以脉之形状而得名也，是则凡脉因形状而得名者，皆统乎滑涩矣。如脉形粗大，谓之大；脉形细小，谓之小；来去迢迢，谓之长；来去缩缩，谓之短；来盛去衰，谓之洪；其形如豆，动摇不移，谓之动；状类弓弦，按之端直且劲，谓之弦；较弦则粗，按之左右弹指，谓之紧，此皆以形状兼相类相反而得名者也。此辨脉之大概也。诊者于此能详审而扩充之，则进乎法矣。今以浮、沉、迟、数、滑、涩，六脉别之以为纲；以大、小、虚、实，诸脉辨之以为目，务使陰陽标本，虚实寒热，心中有据，指下无差，庶心手相得，而辨证处方，自无错谬矣。</p><p>□</p><p>问曰：脉有陰陽，何谓也？答曰：凡脉大、浮、数、动、滑，此名陽也；脉沉、涩、弱、弦、微，此名陰也。凡陰病见陽脉者生，陽病见陰脉者死。</p><p>【注】</p><p>此以脉之陰陽，辨病之陰陽生死法也。浮、大、数、动、滑，五者，比之诸脉为有余，陽道有余，故曰陽也。沉、涩、弱、弦、微，五者，比之诸脉为不及，陰道不及，故曰陰也。陰病，谓陰寒病也。见陽脉，谓见陽热脉也，陽热脉，即浮、大、数、动、滑类也。以陰病得陰脉证脉相应，死难必也。陰病若得陽脉，犹冬尽春生，万物虽未即生，然日进生机，故曰生也。陽病，谓陽热病也。见陰脉、谓见陰寒脉也。陰寒脉即沉、涩、弱、弦、微类也。以陽病得陽脉，证脉相应，生可卜也；陽病若得陰脉，如暑去秋来，万物虽未即死，然日趋死候，故曰死也。盖天人无二理，春夏为陽，秋冬为陰，陽主生，陰主杀故也。</p><p>【集注】</p><p>方有执曰：陰陽者，通藏府血气表里虚实，风寒寒热而总言之也。</p><p>程知曰：陰病见陽脉而主生者，邪气自里之表，欲汗而解也。陽病见陰脉而主死者，邪气自表入里，正虚邪盛也。故正气实者，多见陽脉，正气虚者，多见陰脉。</p><p>□</p><p>脉来缓，时一止复来者，名曰结；脉来数，时一止复来者，名曰促，陽盛则促，陰盛则结，此皆病脉。</p><p>【注】</p><p>缓，四至脉也，缓时一止复来者，名曰结脉。数，六至脉也，数时一止复来者，名曰促脉。陽盛则促，陰盛则结，陰陽偏胜则病，故曰：此皆病脉也。</p><p>□</p><p>脉按之来缓，时一止复来者，名曰结，又脉来动而中止，更来小数，中有还者反动，名曰结陰也；脉来动而中止，不能自还，因而复动者，名曰代陰也，得此脉者必难治。</p><p>【按】</p><p>脉按之来缓，时一止至，名曰结陰也数语，文义不顺，且前论促结之脉已明，当是衍文。</p><p>【注】</p><p>脉来至数不乖而中止，不能自还，因而复动，名曰代，乃一藏无气，求他藏以代续之故也。凡病得此代脉者，必为难治，盖以促结之止，如急行而蹶，虽然中止，即能自还，非代脉之止可比也。</p><p>□</p><p>陰陽相搏，名曰动，陽动则汗出，陰动则发热，形冷恶寒者，此三焦伤也。若数脉见于关上，上下无头尾，如豆大，厥厥动摇者，名曰动也。</p><p>【按】</p><p>『素问』曰：陽加于陰谓之汗，陽加于陽，岂有汗出之理？陽动则「汗出」二字当是「发热」二字；陰动则「发热」二字当是「汗出」二字。</p><p>【注】</p><p>动者躁动也，谓陰陽互相鼓击而不宁也。动，陽脉也，寸为陽，陽乘击于陽，故陽动发热也。尺为陰，陰乘击于陰，故陰动汗出也。关界乎陰陽，则陰陽互相乘击，故发热汗出同见也。此为动而有力，陽盛之候，若按之不鼓，是为陽衰之诊，则必形冷而不发热，汗出而必恶寒，非搏击陽盛之动，乃扰乱陽虚之动也，由三焦之陽气伤，则不能外温肉分，故有是证也。动脉之状，颇似数脉，惟上下无头尾，如豆大，厥厥动摇，故名曰动也。厥厥者，谓似有根之摇动，动而不移，非若滑脉之流动，动而不居也。</p><p>【集注】</p><p>方有执曰：陰陽相搏之陰陽，以二气言；陽动陰动之陰陽，以部位言。下言动脉之定位与其形状，厥厥举发貌。</p><p>程知曰：陽升陰降，交通上下，往来于尺、寸之间，则冲和安静，惟陽欲升，而陰不足以和之使降，则两相搏击，其脉必数，而厥厥摇动见于关上也。</p><p>□</p><p>脉浮而紧者，名曰弦也，弦者状如弓弦，按之不移也，脉紧者，如转索无常也。</p><p>【注】</p><p>脉浮而紧者，名曰弦也，此非谓浮紧即弦脉，乃谓浮而劲紧，弦之状也。弦紧相类，惟恐人将弦作紧，将紧作弦，故并举相形以别之也。弦者状如弓弦，按之不移，即所谓端直也；紧者如转索无常，即所谓不端直也。端直则不能如转索，转索则不能似端直，其为劲急则同，所以相类也。</p><p>【集注】</p><p>方有执曰：此明弦紧之辨。按之不移，言如弦之张于弓，一定而不可动移也。转索无常，言左右旋转而不可拘也。</p><p>程知曰：紧为寒邪方盛，直细中有转动急疾之意，故谓如转索也。张锡驹曰：弦紧之分，在移与不移耳！</p><p>□</p><p>脉弦而大，弦则为减，大则为芤，减则为寒，芤则为虚。寒虚相搏，此名为革，妇人则半产漏下，男子则亡血失精。</p><p>【注】</p><p>脉形粗大有力，谓之大；浮沉有力，中取无力，状如□管谓之芤；沉而且大，按之劲急有力，谓之牢；浮而且大，举之劲急有力，谓之革，革脉者以鼓革而得名，外急中空之象也。弦则为劲，减其中取之劲，外急象也；大则为实，小其中取之实，中空像也，此以弦减、芤虚二脉，形容革脉也。女子得之半产漏下，男子得之亡血失精，寒虚相搏故也。</p><p>【集注】</p><p>程知曰：言弦而虚大之脉也。弦则为减，谓陽气减少而寒也；大则为芤，谓似革中空而虚也。虚寒相抟，则精血漏失，故有革象也。</p><p>□</p><p>问曰：脉有残贼，何谓也？师曰：脉有弦、紧、浮、滑、沉、涩。此六脉名曰残贼，能为诸脉作病也。</p><p>【注】</p><p>此下，皆残贼为病之诊也。相乘之脉为正气虚，随我所虚而乘及之之谓也。残贼之脉为邪气实，恃彼之强而虐及之之谓也。此六脉者名曰残贼，残则明伤，贼则暗袭，脉中有此当属实邪，不论何部，但本脉中兼见此脉，辄防邪至也。</p><p>【集注】</p><p>方有执曰：诸脉，谓各部之脉也。作，起也。言六者若见于各部之脉中，则皆能于其部生起病端。</p><p>张锡驹：残，伤残；贼，贼害也。言此六者之脉，足以暗伤人之经脉血气，如贼之害人而不觉，故曰能为诸脉作病也。</p><p>□</p><p>寸口脉陰陽俱紧者，法当清邪中于上焦，浊邪中于下焦，清邪中上，名曰洁也；浊邪中下，名曰浑也。陰中于邪；必内栗也，表气微虚，里气不守，故使邪中于陰也。陽中于邪，必发热头痛，项强颈挛，腰痛胫酸，所谓陽中雾露之气，故曰清邪中上。浊邪中下，陰气为栗，足膝逆冷，便溺妄出，表气微虚，里气微急，三焦相溷，内外不通，上焦怫郁，藏气相熏，口烂食??也。中焦不治，胃气上冲，脾气不转，胃中为浊，荣卫不通，血凝不流。若卫气前通者，小便赤黄，与热相搏，因热作使，游于经络，出入藏府，热气所过，则为痈脓。若陰气前通者，陽气厥微，陰无所使，客气入内，嚏而出之，声?煅嗜?，寒厥相迫，为热所拥，血凝自下，状如豚肝，陰陽俱厥，脾气孤弱，五液注下，下焦不阖，清便下重，令便数难，脐筑湫痛，命将难全。</p><p>【注】</p><p>寸口陰陽俱紧者，谓六脉浮沉俱紧也。浮脉紧，则雾露之邪中于上焦；沉脉紧，则寒邪中于下焦，上焦指太陽也，下焦指少陰也。雾露之邪，曰洁、曰清，清邪中上，发热头痛，项强颈挛，腰疼胫酸者，雾露之邪中于太陽表也。寒邪曰浑、曰浊、浊邪中下，陰气为栗，足胫逆冷便溺妄出者，寒邪中于少陰里也。经曰：虚邪不能独伤人，必因身形之虚而后客之也。盖因其人表气虚，里气不固，清浊之邪，中伤上下，三焦相溷，表里不通，以致上焦清气不宜，邪气怫郁，与藏相熏，口烂蚀??。中焦不治，胃气主下，而反上冲，脾气主运，而反不转，中焦皆浊，荣卫不通，血凝不流行也。</p><p>若正能胜邪，卫气先通，其人必先小便赤黄，热伤之经必血凝肉腐，而外发为痈脓也。若荣气先通，其人必先嚏?煅嗜?，热拥于里之血凝者自下，状如豚肝也。若正不胜邪，陰陽俱逆，荣卫不通，脾气孤弱，不能散精，五液注下，下焦不阖，里急坠痛，圊便数窘，命将难全也。</p><p>【集注】</p><p>沈亮宸曰：伤寒之证，转热即佳，故少陰、厥陰，皆以发热而愈，而凡下脓血与痈脓皆非死证。若陰陽俱厥，厥者必利，故五液注下，下焦不阖，命将难全也。</p><p>方有执曰：清指风，浊指寒，曰洁、曰浑，以天地之偏气言也。陰中于邪已下至浊邪中下一节，是释上文陰即下焦，陽即上焦也。陰气为栗已下至血凝不流，是言证。若卫气前通已下，言变痈脓之故。若陰气前通已下，言变脓血利之故。卫气即陽气，荣气即陰气，乃承上荣卫不通而言，而清浊之所以为病，在其中矣！陰陽俱厥已下，言证并于里而加重，故曰：命将难全也。</p><p>□</p><p>脉陰陽俱紧者，口中气出，唇口干燥，蜷卧足冷，鼻中涕出，舌上胎滑，勿妄治也。</p><p>到七日以来，其人微发热，手足温者，此为欲解；或到八日已上，反大发热者，此为难治。设使恶寒者，必欲呕也；腹内痛者，必欲利也。</p><p>【注】</p><p>此承上条互详其证，戒人临此陰陽混淆之病，慎勿妄治也。此条之蜷卧足冷，即上条之浊邪中下也；此条之鼻涕舌胎，即上条之清邪中上也；此条之唇口干燥，即上条之口烂蚀??也；此条之反大发热，即上条之痈脓下血也；此条之腹中痛，即上条之下重湫痛也；此条之恶寒，即上条之必内栗也。脉陰陽俱紧，伤寒脉也；口中气出，唇口干燥胃经热也；蜷卧足冷，少陰寒也；鼻中涕出，表伤风也；舌上胎滑，里无热也。</p><p>似此表里、陰陽、寒热、虚实，杂揉未定之病，慎勿妄治，则当审其孰轻、孰重、孰缓、孰急，先后施治可也。到七日以来，其人微发热手足渐温者，此陰退陽复为欲解也；若到八日以上，反大发热者，乃邪盛正衰，此为难治也。设使恶寒知尚在表，若呕必欲入里也。腹内痛者，知邪已入里，内攻必欲下利也。</p><p>【集注】</p><p>方有执曰：微发热邪退也，大发热邪盛也，恶寒尚在表也，腹内痛已入里也。</p><p>□</p><p>脉陰陽俱紧，至于吐利，其脉独不解，紧去入安，此为欲解。若脉迟至六、七日不欲食，此为晚发，水停故也，为未解，食自可者为欲解。</p><p>【按】</p><p>紧去入安之「入」字，当是「人」字，人安谓不吐利也，必是传写之讹。「此为晚发，水停故也」二句，与上下文义不属，当是衍文。</p><p>【注】</p><p>此发明脉陰陽俱紧，内外寒甚，至于吐、利解不解之义也。吐利后脉仍紧，为邪未尽不解也；紧去脉缓，为邪尽人安欲解也。若紧去脉迟，至六、七日不欲食者，则胃未和为未解也；若欲食者，则胃已和，虽脉迟亦为欲解也。</p><p>【集注】</p><p>成无己曰：脉陰陽俱紧，为寒气甚于上下，至于吐利之后，紧脉不罢者，为其脉独不解，紧去则人安为欲解也。</p><p>□</p><p>寸口脉浮而大，浮为虚，大为实，在尺为关，在寸为格，关则不得小便，格则吐逆。</p><p>【注】</p><p>平脉以脉内外候关格，此以脉尺寸候关格。于此推之，凡陰陽盛极皆病关格，而不必定在内外尺、寸也。寸口脉浮而大，浮为正气虚，大为邪气实，在尺则陰邪实，关闭正气不能宣，名曰关，关则不得小便也。在寸则陽邪实，格拒正气不能化，名曰格，格则吐逆也。</p><p>【集注】</p><p>张锡驹曰：浮大之脉在于尺，则为关陰，陰气不能施化，故不得小便。浮大之脉在于寸，则为格陽，陽气不能宣通，故吐逆。</p><p>□</p><p>脉浮而滑，浮为陽，滑为实，陽实相搏，其脉数疾，卫气失度，浮滑之脉数疾，发热汗出者，此为不治。</p><p>【注】</p><p>浮为陽，滑为实，陽实相搏，其脉行于脉外者，数且疾矣。卫气行疾，荣气行迟，荣卫不相辅而行，故曰失度。浮、滑、数、疾，有余之脉，见发热无汗有余之证，脉证相合则为可治；若见发热汗出不足之证，脉证不合，不治明矣。</p><p>【集注】</p><p>成无己曰：浮、滑、数、疾之脉，发热汗出解者，邪气退也。若不解者，正气脱也，必不可治。经曰：脉陰陽俱盛大，汗出不解者死。</p><p>□</p><p>脉浮而数，浮为风，数为虚，风为热，虚为寒，风虚相搏，则洒淅恶寒也。</p><p>【按】</p><p>数为虚之「虚」字，当是「热」字。「风为热，虚为寒」二句当是衍文。风虚相搏之「虚」字，亦当是「热」字。</p><p>【注】</p><p>风寒在表则脉浮紧，风热在表则脉浮数，表受风邪，故洒淅恶寒也。</p><p>□</p><p>诸脉浮数，当发热而洒淅恶寒，若有痛处，饮食如常者，蓄积有脓也。</p><p>【注】</p><p>诸脉浮数，谓寸、关、尺六脉俱浮数也。浮则为风，数则为热，风热遏郁于表，则当发热而洒淅恶寒也。若有隐痛之处，饮食如常者，非表邪之诊，乃内痈蓄积有脓之诊，于此知浮数之脉，不可概为风热也。</p><p>【集注】</p><p>王肯堂曰：人身有?{肿痛楚处，未有不自觉者，此条所言，必是内痈，故曰：蓄积有脓也。如胃脘痈，肺痈，肠痈，皆各有辨，而胃痈之脉，人迎反盛，未有不误以为伤寒者，故宜察之。</p><p>程应旄曰：脉证似伤寒，若不于若有痛处，饮食如常之证参酌，而误以辛温发散，助其陽热，否则误以寒凉彻热，遏住邪气，滋害深矣。</p><p>张璐曰：若为?{肿，为热壅经络；若无肿处，必邪留藏府，随内外而发痈脓也。</p><p>□</p><p>脉浮而大，浮为风虚，大为气强，风气相搏，必成瘾疹，身体为痒，痒者名泄风，久久为痂癞。</p><p>【注】</p><p>六脉俱浮而大，浮为风虚，大为气强，强者热也，风热相搏，必成瘾疹也。身体为痒，痒者肌虚，热气外薄故也，名为泄风，若久不愈，则成痂癞。痂癞，疥，癣、疠、癞之类是也。</p><p>【集注】</p><p>成无己曰：痂癞者，疠风也，眉少发稀，身有干疮而腥臭，经云：脉风成疠是也。</p><p>朱震亨曰：经云：诸痒为虚，血燥不荣肌腠，所以痒也。</p><p>方有执曰：经云：外在腠理，则为泄风。</p><p>□</p><p>寸口诸微亡陽，诸濡亡血，诸弱发热，诸紧为寒，诸乘寒者则为厥，郁冒不仁，以胃无谷气，脾涩不通，口急不能言，战而栗也。</p><p>【按】</p><p>濡，浮而无力，候陽虚也，岂有亡血之理？弱，沉而无力，候陰虚也，岂止发热而已？诸濡亡血，当是诸濡卫虚；诸弱发热，当是诸弱荣虚。</p><p>【注】</p><p>寸口者，指寸、关、尺三部而言也。诸微，谓凡病见微脉，皆亡陽也。诸濡，谓凡病见濡脉，皆卫虚也。诸弱，谓凡病见弱脉，皆荣虚也。诸紧，谓凡病见紧脉，皆为寒也。诸乘寒者，谓诸微濡弱脉，亡陽荣卫不足之人，一病即见残贼。紧脉则为寒乘病厥也。厥于中者，郁冒昏迷，不知痛痒；厥于经者，战栗口噤不能言语，以平日胃虚损谷，脾虚不运，中虚不胜外邪也。</p><p>【集注】</p><p>程知曰：诸乘寒者，则以陽极虚，而陰寒直乘之也，故为厥逆。其所以昏冒不知人，强直而无觉者，则以胃无谷气，脾不流通，故使口噤不能言，外战内栗而厥也。</p><p>□</p><p>问曰：曾为人所难，紧脉从何而来？师曰：假令亡汗若吐，以肺里寒，故令脉紧也；假令??者，坐饮冷水，故令脉紧也；假令下利，以胃中虚冷，故令脉紧也。</p><p>【注】</p><p>此详申上条，诸亡陽荣卫不足之人，而见紧脉之义也。曾为人所难，问紧脉为寒实之诊，虚冷亦见紧脉，是从何而来也？师曰：假令其亡汗表虚，若吐胸虚，下利里虚，寒邪乘虚为病，或外感寒邪，或内饮冷水，或中寒陰化，皆令脉紧也。若与浮同见，无汗，则为伤寒实邪；有汗，则为亡陽虚邪。与沉同见，腹痛不便，则为中寒实邪，腹痛下利，则为中寒虚邪。由此推之，凡诸实脉从虚化者，即未可谓之实矣。</p><p>【集注】</p><p>程应旄曰：紧则为寒，称曰乘脉，今复列之残贼何义？曰：虚则为人乘，实则乘人，凡脉皆然，不独紧也。</p><p>□</p><p>寸口脉微，尺脉紧，其人虚损多汗，知陰常在，绝不见陽也。</p><p>【注】</p><p>上条以浮沉见微紧，此条以寸尺见微紧，皆陰盛陽亡之诊，故曰：知陰常在，绝不见陽也。祗曰：虚损多汗者，略言之也。</p><p>【集注】</p><p>程知曰：言寸微、尺紧为虚损多汗之证也。寸微弱为亡陽，尺紧疾为陰胜，陰胜于内，陽绝于外，故为虚损多汗。</p><p>□</p><p>师曰：病人脉微而涩者，此为医所病也。大发其汗，又数大下之，其人亡血，病当恶寒，后乃发热，无休止时。夏月盛热，欲着复衣，冬月盛寒，欲裸其身，所以然者，陽微则恶寒，陰弱则发热，此医发其汗，使陽气微，又大下之，令陰气弱，五月之时，陽气在表，胃中虚冷，以陽气内微，不能胜冷，故欲着复衣。十一月之时，陽气在里，胃中烦热，以陰气内弱，不能胜热，故欲裸其身。又陰脉迟涩，故知血亡也。</p><p>【按】</p><p>「又陰脉迟涩，故知血亡也」二句，与上文义不属，非有阙文，即是衍文。</p><p>【注】</p><p>病人脉微而涩，询之为医大发其汗，又数大下之，所以致此病也。其人亡血，略辞也，谓亡其血气也。气亡则陽微，陽微则恶寒；血亡则陰弱，陰弱则发热；陽微陰弱，故病当恶寒后乃发热也。轻者邪不留连，遇所不胜时则愈；重者无休止时，即遇所不胜尤甚也。然恶寒虽遇夏月盛热，欲着复衣，所以然者，五月之时，陽气在外，胃中虚冷，大发其汗，令陽气微，故不胜寒也。发热虽遇冬月盛寒，欲裸其身，所以然者，十一月之时，陽气在内，胃中烦热，又数下之，令陰气弱，故不能胜热也。此即论中所谓热在骨髓，寒在皮肤；寒在骨髓，热在皮肤，沉痼寒热之病也。</p><p>【集注】</p><p>王肯堂曰：非必遇夏乃寒，遇冬乃热也，此但立其例，论其理耳。</p><p>□</p><p>寸口脉微而缓，微者卫气□，疏则其肤空，缓则胃气实，实则谷消而水化也，谷入于胃，脉道乃行，水入于经，其血乃成。荣盛则其肤必□，三焦绝经，名曰血崩。</p><p>【注】</p><p>寸口脉微而缓，微者卫气□，□则其表空虚也；缓者胃气实，实则消化水谷也。壳入于胃，脉道之气乃行；水入于经，脉络之血乃成。今荣愈而盛卫愈□，血愈多而气愈少，气血失其经常之道，故曰：三焦绝经。气不能制血，血不能归经，故血妄行而崩也。</p><p>【集注】</p><p>成无己曰：卫气者，温分肉，肥腠理，卫气既□，皮肤不得温，肥则空虚也。经曰：</p><p>缓者胃气有余，有余为实，故云：缓者胃气实。『内经』曰：食入于胃，婬精于脉，是谷入于胃，脉道乃行也。『针经』曰：饮而液渗于络，合和于血，是水入于经，其血乃成也。经，常也。三焦者气之道路，卫气□则气不循常度，故三焦绝其常度也。</p><p>方有执曰：□言不能固护，实犹言强也。谷入于胃，至其血乃成，乃承上文谷消而水化也。陰血大下，而曰崩者，言其不能止静，如山坏之势也。</p><p>□</p><p>寸口脉微而涩，微者卫气不行，涩者荣气不逮，荣卫不能相将，三焦无所仰，身体痹不仁，荣气不足，则烦疼口难言，卫气虚，则恶寒数欠，三焦不归其部，上焦不归者，噫而酢吞；中焦不归者，不能消谷引食；下焦不归者，则遗溲。</p><p>【注】</p><p>凡经脉内外、荣卫也，藏府内外、三焦也，故经曰：荣行脉中，卫行脉外。上焦心肺主之，中焦脾胃主之，下焦肝肾主之。分而言之，荣也，卫也，三焦也；合而言之，皆本乎一气之流行，随其所在而得名也。脉微而涩，荣卫不足，不足则荣卫不能相将而行，三焦无所仰赖，故身体周痹不仁。荣气不足，故身烦疼，口难言语；卫气不足，故恶寒数欠也。上焦司降，降者清中之浊；下焦司升，升者浊中之清；中焦司升降，清者令其上升，浊者令其下降。今荣卫不相将而行，三焦无所仰赖，故不能各归其部，而失其职矣。上焦不归，则浊气不降，噫气而吞酸；中焦不归，则升降相违，故不能消谷引食；下焦不归，则清气不升，故不能约束而遗溲也。</p><p>□</p><p>寸口脉微而涩，微者卫气衰，涩者荣气不足，卫气衰，面色黄，荣气不足，面色青。</p><p>荣为根，卫为叶，荣卫俱微，则根叶枯槁，而寒栗??逆，唾腥吐涎沫也。</p><p>【注】</p><p>此详申荣卫上焦之证也。面色黄青，荣卫不足之色也。恶寒而栗，??嗽唾腥，吐痰涎沫，肺损之证也。肺主皮毛，皮毛者，荣卫之所居，故肺损则皮聚而毛落，荣卫枯槁也。</p><p>【集注】</p><p>成无己曰：荣行脉中为根，卫行脉外为叶，根叶俱微，则陰陽之气衰也。</p><p>□</p><p>寸口脉弱而迟，弱者卫气微，迟者荣中寒，荣为血，血寒则发热，卫为气，气微者，心内饥，饥而虚满，不能食也。</p><p>【按】</p><p>条末「心内饥，饥而虚满不能食」句，此是论脾胃，不关荣卫。故弱者卫气微，当是「陽气微」；迟者荣中寒，当是「脾中寒」，上下文义始属。荣为血，血寒则发热，岂有血寒发热之理乎？卫为气，气微者，当是陽气微。脾中寒者，心内饥，阅下条言胃气有余，自知。</p><p>【注】</p><p>此详申荣卫中焦之证也。缓以候胃，迟以候脾；胃主纳谷，脾主化谷，故能食者胃也，能化者脾也。今陽微中寒，脾胃俱病，所以心内虽饥，饥而虚满不能食也。</p><p>【集注】</p><p>方有执曰：饥而虚满者，陽主化谷，卫陽衰微不化谷，故虚满而不能食也。</p><p>□</p><p>寸口脉弱而缓，弱者陽气不足，缓者胃气有余，噫而吞酸，食卒不下，气填于膈上也。</p><p>【注】</p><p>此又详申中焦之证。寸口脉弱而缓，弱者陽气不足，缓者胃气有余，不足则脾失健运，有余则胃强能食。此胃强脾弱，所以虽能食而不能消化也，故使吞酸而噫，食卒不化，气填胀闷于膈中也。</p><p>【集注】</p><p>方有执曰：陽气以胃中之陽气言，不足则不能化谷；胃气以胃中之谷气言，有余言有宿食也。有宿食则郁而生热，故噫饱而吞酸，此盖以饮食之内伤者言也。</p><p>□</p><p>趺陽脉迟而缓，胃气如经也。趺陽脉浮而数，浮则伤胃，数则动脾，此非本病，医特下之所为也。荣卫内陷，其数先微，脉反但浮，其人必大便□，气噫而除。何以言之？本以数脉动脾，其数先微，故知脾气不治，大便□，气噫而除，今脉反浮，其数改微，邪气独留，心中则饥，邪热不杀谷，潮热发渴，数脉当迟缓，脉因前后度数如法，病者则饥，数脉不时，则生恶疮也。</p><p>【注】</p><p>此已下辨趺陽之脉、少陰之脉也。趺陽一名冲陽，在脚背上，去陷骨三寸脉动处，乃是陽明胃经之动脉也。少陰一名太溪，在足内踝后跟骨上脉动处，乃足少陰肾经之动脉也。趺陽、少陰，乃古诊法，越人以十二经虽皆有动脉，独取寸口以决死生者，以寸口乃脉之大要会也。然此法不行久矣。设有危急之病，寸口脉不见，诊此以决死生可也。若在平时，总不如以关脉为趺陽，尺脉为少陰，更为愈也。如趺陽胃脉迟而和缓，是胃气不病，如经脉也，今趺陽脉浮而数，按之无力，浮以候府，浮而无力，则为伤胃；沉以候藏，数而无力，则为伤脾。询之病者，特为医下之所为，以致荣卫之气内陷。其先数脉变微，为脾弱也；浮脉仍浮反甚，为胃强也。胃强则邪气独留，故大便□，潮热发渴也；脾弱则脾气不运，故邪热不能杀谷，虽饥不食，气噫而快也。</p><p>医者前后施治如法，而浮数之脉，自当迟缓如经，则饥欲食，病者愈也；若施治失宜，数脉终始不退，则生恶疮也。</p><p>【集注】</p><p>方有执曰：恶疮与屎脓虽不同，其为血热则皆然也。</p><p>程知曰：此言趺陽脉迟缓，妄下则有浮数之变也。</p><p>□</p><p>趺陽脉浮而涩，少陰脉如经者，其病在脾，法当下利，何以知之？若脉浮大者，气实血虚也，今趺陽脉浮而涩，故知脾气不足，胃气虚也，以少陰脉弦而浮才见，此为调脉，故称如经也。若反滑而数者，故知当屎脓也。</p><p>【按】</p><p>「若脉浮大者，气实血虚也」二句，与上文义不属，当是衍文。少陰脉弦而浮，岂可谓如经乎？当改，「沉而滑」字。</p><p>【注】</p><p>脾肾皆病下利，今趺陽胃脉浮涩，少陰肾脉如常，是病在脾不在肾也，何以知之？浮为陽，以候胃；涩为陰，以候脾，浮与涩合，故知脾气不足，胃气虚也。以少陰脉见沉而滑，故称如经也。若沉滑而数者，是陽邪伤陰，故知当屎脓血也。</p><p>【集注】</p><p>程知曰：水谷之下利属于脾、胃，而脓血之下利属于肾，此可诊趺陽、太溪而辨之也。</p><p>□</p><p>趺陽脉伏而涩，伏则吐逆，水谷不化，涩则食不得入，名曰关格。</p><p>【按】</p><p>水谷不化之「化」字，当是「入」字，若是「化」字，是能食也，何名曰格？食不得入，当是不得小便，若有小便，是水道通也，何名曰关？必是传写之误。</p><p>【注】</p><p>前论以浮沉、尺寸候关格，此以趺陽候关格之诊法也。趺陽者，胃脉也。脉伏而涩，伏则尺寸之陰陽停升降也，涩则三焦之元气不流通也。不升降流通，故上则吐逆，下则不得小便，病名曰关格也。</p><p>□</p><p>趺陽脉滑而紧，滑者胃气实，紧者脾气强，持实击强，痛还自伤，以手把刃，坐作疮也。</p><p>【注】</p><p>趺陽之脉以候脾胃，脉当和缓，今反滑而紧者，以滑为胃气实。紧为脾气强，滑紧并见，如持实以击强，故主急痛，痛还自伤脾胃也。以手把刃而成疮者，犹之操刃自割，而贻其害也。</p><p>【集注】</p><p>方有执曰：滑为食，故在胃，则主谷气实。紧为寒，故在脾，则主邪气强。持实击强，言胃实脾强，两相搏击而为病。譬如以手把刃而自伤，盖谓非由藏府而传变也。</p><p>□</p><p>趺陽脉沉而数，沉为实，数消谷，紧者，病难治。</p><p>【注】</p><p>胃脉沉而数，沉主里，数主热，沉数为里实热，则能消谷。凡里病得此脉者，皆易治也。若不沉数而沉紧，沉紧为里寒，则为残伤胃气之诊，故曰：难治也。</p><p>【集注】</p><p>方有执曰：沉以候里，故在脾、胃为土实，谷气实也。数为热，陽也；紧为寒，陰也。言趺陽主脾胃，脾胃主谷，谷气实。若脉见数而陽热胜，陽能化谷，虽病不足为害；若脉得紧而陰寒胜，陰不化谷，故为难治。</p><p>程知曰：言趺陽沉数为消谷之病也。沉为实，沉主里也；数消谷，数为热也。紧盛为邪胜，故为难治也。</p><p>□</p><p>趺陽脉大而紧者，当即下利，为难治。</p><p>【注】</p><p>下利者，不论寒热皆中虚之病，故脉宜小宜缓，为病脉相宜，则易治也。今趺陽脉胃大而紧，为病虚脉实，则不相宜，故为难治也。</p><p>【集注】</p><p>成无已曰：大为虚，紧为寒，胃中虚寒，当即下利，下利脉亦微小，今反大紧，邪盛也，故曰：难治。经曰：下利脉大者，为未止。</p><p>张璐曰：趺陽脉紧，为寒邪伤胃，故必下利，下利脉大为邪盛，故难治也。</p><p>□</p><p>趺陽脉微而紧，紧则为寒，微则为虚，微紧相搏，则为短气。</p><p>【注】</p><p>脉见浮微而沉紧，虚寒之诊也。趺陽胃脉似有似无为陽虚，重按似紧中寒，胃陽虚寒则气短矣。紧脉主痛而不痛者，以紧兼微，虽紧不劲，故不痛也。</p><p>【集注】</p><p>程知曰：言趺陽微紧，则中气虚寒，为短气之证也。</p><p>□</p><p>趺陽脉不出，脾不上下，身冷肤□。</p><p>【注】</p><p>趺陽脉伏不出，则中焦陽虚，脾胃不能上下输布，卫气不行，故病通身肤冷而□也。</p><p>【集注】</p><p>程知曰：身冷者卫气不温也，肤□者荣血不濡也。</p><p>□</p><p>趺陽脉浮而芤，浮者卫气衰，芤者荣气伤，其身体瘦，肌肉甲错。浮芤相搏，宗气衰微，四属断绝。</p><p>【注】</p><p>胃脉浮芤，浮者胃脉衰，芤者荣气伤。卫气衰，故身体瘦也；荣气伤，故肌肉甲错也。浮芤相抟，日久而宗气衰微，生气少矣。四属断绝，谓皮、肉、脂、髓四者俱竭，故一身枯瘦失滋养矣。</p><p>【集注】</p><p>程应旄曰：卫以荣为根，荣以卫为护，而荣卫之统于宗气者，又以趺陽胃为根也。</p><p>□</p><p>趺陽脉紧而浮，浮为气，紧为寒，浮为腹满，紧为绞痛，浮紧相抟，肠鸣而转，转即气动，膈气乃下，少陰脉不出，其陰肿大而虚也。</p><p>【按】</p><p>陰肿大而虚之「虚」字，当是「痛」字。细玩可知。</p><p>【注】</p><p>外感，六脉浮紧，寒气在外，故骨节烦痛；内伤，胃脉浮紧，寒气在内，故腹满绞痛。寒气相抟，肠鸣而转，转则膈中寒气下趋洞泄也。若少陰脉浮不出，则下焦陽虚，寒气聚于陰器，不得发泄，故病疝陰肿大而痛也。</p><p>【集注】</p><p>方有执曰：趺陽之土败，而少陰所以无制也。</p><p>□</p><p>少陰负趺陽者，为顺也。</p><p>【注】</p><p>此少陰负趺陽大旨。盖少陰肾属水，趺陽胃属土，杂病恶土克水，而伤寒少陰病，惟恐土不能制水，水一泛溢，则呕吐、下利，无所不至。若趺陽脉和，胃土有权，则水有制，而少陰负则为顺矣。顺者，土不为水侮也。</p><p>【集注】</p><p>方有执曰：万物资生于土，而百骸藉养于胃，水土平成，物阜人安，非天下之至顺乎？古今谓趺陽有脉者不死，有以哉！</p><p>汪琥曰：趺陽脉，『图经』原名冲陽脉，在足跗中指端，上行五寸，去陷谷穴三寸，足陽明脉之所过也，为原，故一名会原，诊法病重者切之以决死生。伤寒以胃气为本，趺陽之脉不衰，知胃气尚在，病虽危犹可治也。</p><p>□</p><p>少陰脉弱而涩，弱者微烦，涩者厥逆。</p><p>【注】</p><p>少陰脉弱而涩，弱者肾陰虚，故微烦也；涩者脉道滞，故肢冷也。</p><p>【集注】</p><p>方有执曰：弱为虚损不足脉，陰虚生内热，所以烦，然属虚烦，故虽烦亦微也。涩为少血而不滑，不能上与陽相顺接，所以厥而逆冷也。</p><p>程知曰：言肾脉微涩之病也。少陰肾动脉也，在足内踝后跟骨上陷中也。</p><p>□</p><p>少陰脉不至，肾气微，少精血，奔气促迫，上入胸膈，宗气反聚，血结心下，陽气退下，热归陰股，与陰相动，令身不仁，此为尸厥，当刺期门、巨阙。</p><p>【注】</p><p>少陰脉不至，是肾气衰微，精血少也。肾者陰中藏陽者也，肾陰虚竭，不能藏陽，陽气上奔，迫促胸膈，宗气反为所阻，聚而不行，血结心下。陽气既奔于上，极必退下，退下则陰股间热，与陰相动，所以必然也，虽令知觉冥，身不仁而不死，此为尸厥也。当刺期门以通结血，刺巨阙以行宗气，庶厥回而复苏也。</p><p>音切辄陟涉切?乱糅燧囊羰灏?于盖切瞥匹灭切萦于荣切卵卢管切溷胡困切??鱼斤切嚏音帝湫子由切疹之忍切痂音加癞力代切</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232237.html' class='pagedaohang'>【上一篇】<i>:伤寒论注正误存疑全篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232235.html' class='pagedaohang'>【下一篇】<i>：平脉法篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>