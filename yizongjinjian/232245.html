<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨痉湿暍病脉证并治篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨痉湿暍病脉证并治篇</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232246.html' class='pagedaohang'>【上一篇】<i>:辨霍乱病脉证并治篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232244.html' class='pagedaohang'>【下一篇】<i>：辨温病脉证并治篇</i></a></span>
</ul>
<div class="articleContent" id="articleContent"> <h2>辨痉湿暍病脉证并治篇</h2><p>经云：诸痉项强，皆属于湿。又云：诸暴强直，皆属于风。论曰：太陽病，发汗太多，因成痉。夫六气皆足以致痉，不专在湿也；六经皆有痉证，亦不专在太陽一经也。</p><p>盖身以后，属太陽，凡头项强急，项背几几，脊强反张，腰似折，髀不可以曲，腘如结，皆太陽痉也。身以前属陽明，头面动摇，口噤齿齘，缺盆纽痛，脚挛急，皆陽明痉也。身之侧属少陽，口眼喎邪，手足牵引，两□拘急，半身不遂，皆少陽痉也。至若腹内拘急，因吐利后而四肢挛急者，未尝非太陰痉也。恶寒蜷卧，尻以代踵，脊以代头，俯而不能仰者，未尝非少陰痉也。睾丸上升，宗筋下注，少腹里急，陰中拘挛，膝胫拘急者，未尝非厥陰痉也。大抵痉以状名，而痉因筋急，故凡六经筋病，皆得以痉称之。其因于风寒者，必发热恶寒而无汗，其脉浮紧，其状身强直口噤，即经所云：诸病强直，皆属于风者也。其势劲急，故名曰刚痉。其因于风湿者，发热汗出，不恶寒，其脉浮缓，其状项强几几，而身不强直，即经所云：诸痉项强，皆属于湿者也。其势濡弱，故名曰柔痉。若夫因误汗亡陽，津竭无以养筋而致痉者，即本论所云：太陽病，发汗太多而成痉，又非因湿因风，而却因燥者也。盖痉之始，本非正病，多杂于他病之中，如妇人之脱血，跌扑之破伤，俱能致痉。今见患此者，悉指为风，殊非确论。学者当于证中审察风、寒、湿、燥、内外、虚实之因，分别施治，庶不致误，慎勿概指为风也。</p><p>□</p><p>伤寒所致太陽病，痉、湿、暍，此三种，宜应别论，以为与伤寒相似，故此见之。</p><p>【按】</p><p>「伤寒所致」四字，甚无所谓，衍文也。</p><p>【注】</p><p>伤寒，太陽经中之一病，非谓太陽经惟病伤寒也。盖以六气外感之邪，人中伤之者，未有不由太陽之表而入者也。痉，风邪也。湿，湿邪也。暍，暑邪也。夫风寒暑湿之病，固皆统属太陽，然痉、湿、暍三种，虽与伤寒形证相似，但其为病传变不同，故曰：宜应别论也。</p><p>【集注】</p><p>方有执曰：痉、湿、暍三者，皆风寒之变证。既成变证，则当别为立论。然自风寒变来，本属太陽，犹有风寒涉似之疑，须当并为辨论。</p><p>□</p><p>病身热足寒，颈项强急，恶寒，时头热面赤，目脉赤，独头动摇，卒口噤，背反张者，痉病也。</p><p>【注】</p><p>病人身热恶寒，太陽证也。颈项强急，面赤目赤，陽明证也。头热陽郁于上也，足寒陰凝于下也。太陽之脉，循背上头；陽明之筋，上挟于口。风寒客于二经，则有头摇、口噤、反张、拘强之证，故名痉病也。</p><p>【集注】</p><p>方有执曰：此以痉之具证。言身热头热，面赤目脉赤，陽邪发于陽也。足寒，陰邪逆于陰也。独头面摇，风行陽而动于上也。卒，忽然也。噤，寒而口闭也，言忽然唇口□合，噤急而饮食不通也。背反张者，太陽之脉挟背，寒则筋急而拘挛，热则筋缓而纵弛也。然刚、柔二痉，则各见证之一偏，惟风寒俱有而致证者，则具见也。</p><p>郑重光曰：此总论痉之经俞皆病，气血并伤，而为强急反张之证也。风湿俱有，故为痉之具证也。</p><p>太陽病，发热，脉沉而细者，名曰痉。</p><p>【注】</p><p>太陽病发热，脉当浮大，脉若沉细，兼少陰也。今发热脉沉细，而名曰痉者，何也？</p><p>以其已病痉证，而得沉细脉，不可名太陽、少陰伤寒之脉，当名太陽风湿痉病之脉也。因风邪郁于陽，故病发热也。湿邪凝于陰，故脉沉细也。此承上条痉病得沉细脉之义，非谓太陽病发热，脉沉细，即名之曰痉病也。</p><p>【集注】</p><p>方有执曰：发热、太陽未除也。沉，寒也。细，湿也。</p><p>程知曰：脉沉细，法宜救里，而痉又为燥热之病，故『金匮』谓难治。谓未可轻同于太陽发热脉反沉之例也。</p><p>张璐曰：发热脉当浮数，而反沉细，知邪风为湿气所着，所以身虽发热，而脉不能浮数，是陽证见陰脉，故『金匮』指为难治也。</p><p>程应旄曰：痉病有同有独，固以其独者名之矣。然脉在太陽，更有独而无同，以头面摇，口噤背反张之证，合沉细之脉，虽有太陽发热等证，不致为伤寒所溷，乃可定其名曰痉也。</p><p>□</p><p>太陽病，发热无汗，反恶寒者，名曰刚痉。太陽病，发热汗出，而不恶寒，名曰柔痉。</p><p>【按】</p><p>反恶寒之「反」字，衍文也。刚痉证应恶寒，非反也。</p><p>【注】</p><p>痉病既属太陽，当以太陽虚实例之。故曰：太陽病发热无汗，恶寒为实邪，名曰刚痉；发热汗出，不恶寒，为虚邪，名曰柔痉。此详申上二条痉病虚实，非谓太陽病，发热无汗，恶寒；汗出不恶寒，即名之曰刚、柔痉病之证也。</p><p>【集注】</p><p>程知曰：太陽病，发热，无汗，恶寒，为伤寒；发热，汗出，恶风，为伤风；发热，汗出，不恶寒，为温热。以证有颈项强急，甚则反张，故不谓之风寒、温热病，而谓之痉也。</p><p>张璐曰：『金匮』云：太陽病无汗，而小便反少，气上冲胸，口噤不能言，欲作刚痉，葛根汤主之，即是申明此条之义，而补其治法也。无汗而小便少者，以太陽、陽明二经之热，聚于胸中，延伤肺金清肃之气，内外不能宣通故也。又云：太陽病，其证备，身体强几几，然脉反沉迟，此为痉，栝蒌桂枝汤主之，即是申明此条之义，而补其治法也。其证备，则发热汗出等证，『金匮』已详，不必赘矣。</p><p>□</p><p>太陽病，项背强几几，无汗恶风，葛根汤主之。</p><p>【注】</p><p>此略其证脉，单举痉之颈项强急者，以明其治也。太陽脉，下项循肩挟背；陽明脉循喉咙，入缺盆，贯膈、下乳内廉。太陽主后，前合陽明；陽明主前，后合太陽。今邪壅于二经之中，故有几几拘强之貌也。太陽之强，不过颈项强；此痉之强，则不能俯仰，项连胸背而俱强，故曰：项背强几几也。无汗恶风，实邪也，宜葛根汤发之。即桂枝汤加麻黄葛根，两解太陽、陽明之邪也。</p><p>【集注】</p><p>方有执曰：几几，鸟之短羽者，动则引颈几几然。形容病人之颈项俱病者，俛仰不能自如之貌。</p><p>□</p><p>太陽病，项背强几几，反汗出恶风者，桂枝加葛根汤主之。</p><p>【注】</p><p>太陽病，项背强几几，无汗恶风者，实邪也。今反汗出恶风者，虚邪也，宜桂枝加葛根汤，解太陽之风，发陽明之汗也。</p><p>【集注】</p><p>江琥曰：太陽病项背强矣，复几几然，颈不得舒，颈之经属陽明，项背与颈几几然，其状当无汗，今反汗出、恶风，仲景法：太陽病汗出恶风者，桂枝汤主之。今因其几几然，故加葛根于桂枝汤中，以兼祛陽明经之风也。</p><h2>桂枝加葛根汤方</h2><p>于桂枝汤内，加葛根三两，余根据桂枝汤法。</p><p>□</p><p>太陽病，发汗太多，因致痉。</p><p>【注】</p><p>以上论痉，皆外感风、寒、湿而为病也。若太陽病发汗太多，津液大亡，表气不固，邪风乘虚而入，因成痉者，乃内虚之所致也，不可以柔痉刚痉例之，宜以桂枝加附子汤，以固表祛风为主治。由此推之，凡病出汗过多，新产亡血过多，而变生此证者，皆类此也。</p><p>【集注】</p><p>程应旄曰：即此一端推之，则知此病得之亡津亡血，而因虚致寒，因虚致燥者不少。</p><p>盖陽气者，柔则养筋，发汗太多，则亡其陽，而损其经脉之血液故也。</p><p>□</p><p>湿家之为病，一身尽疼，发热，身色如似熏黄。</p><p>【注】</p><p>湿家，谓病湿之人。湿之为病，或因外受湿气，则一身尽痛，或因内生湿病，则发热身黄。若内外同病，则一身尽痛发热，身色如熏黄也。熏黄者，湿盛之发黄，属脾之瘀湿，故其色暗如烟熏也。不似伤寒热盛之发黄，属陽明之郁热，故其色明如橘子色也。</p><p>【集注】</p><p>张璐曰：湿证发黄，须分陰陽表里。陽湿，在里茵陈蒿汤；在表麻黄连轺赤小豆汤。</p><p>陰湿，在里白术附子汤，在表麻黄白术汤，此陰湿在表而发黄也。『金匮』有云：湿家身烦痛，可与麻黄加术汤，盖寒与湿合，不宜大汗，故加白术。以麻黄得术，则汗不致于骤发，白术得麻黄，则湿滞得以宣通也。</p><p>□</p><p>湿家病，身上疼痛，发热，面黄而喘，头痛、鼻塞而烦，其脉大，自能饮食，腹中和无病，病在头中寒湿，故鼻塞，内药鼻中则愈。</p><p>【注】</p><p>此申上条，详其证出其脉，以别其治也。湿家病，身上疼痛发热，面黄而喘，此内生外受之湿病也，外宜羌活胜湿汤，内宜茵陈五苓散，喘甚大陷胸丸。若更头痛鼻塞而烦，其脉大，证类伤寒，但其人里和能食，知非伤寒，不可发汗，乃湿邪之病在头，故头痛鼻塞，惟宜纳药鼻中，取黄水从涕出，自可愈也。所纳之药，即瓜蒂散类也。</p><p>【集注】</p><p>郑重光曰：身上疼痛发热，面黄而喘，头痛鼻塞，则寒湿之邪客于上焦。经曰：因于湿首如裹是也。用瓜蒂散吹鼻，此在上者，因而越之之法也。</p><p>□</p><p>太陽病，关节疼痛而烦，脉沉而细者，此名湿痹。湿痹之候，其人小便不利，大便反快，但当利其小便。</p><p>【注】</p><p>湿家脉浮细，湿在外也，当汗之。今太陽病，关节疼痛而烦，小便不利，大便反快，脉不浮细而沉细，是湿邪内盛而为湿痹不通之候也。故但当利其小便，使湿从小便而去，乃湿婬于内之正治也。</p><p>【集注】</p><p>成无己曰：湿盛则濡泄。小便不利，大便反快者，湿气内流也。但当利其小便，以宣泄腹中湿气。古云：治湿不利小便，非其治也。</p><p>方有执曰：此以湿之入里者言也。关节疼痛者，寒湿之气，走注内渗，所以脉沉而细也。痹以疼痛言，小便不利，大便反快者，湿即水，水不外渗，则横流不遵故道。利其小便者，导其遵故道而行也。</p><p>张志聪曰：关节者，腰背肘膝之大关，大筋之所统属，不同于骨节也。湿流关节，大筋不和，故疼痛痹闭也。湿伤太陽，筋脉涩滞，故名湿痹，利其小便，则水道行而决渎无愆，湿邪去而筋脉调和矣。</p><p>□</p><p>湿家，其人但头汗出，背强，欲得被覆、向火，若下之早则哕，胸满，小便不利，舌上如胎者，以丹田有热，胸中有寒，渴欲得水，而不能饮，口燥烦也。</p><p>【注】</p><p>湿家但头汗出，乃湿气上婬之汗，非陽明之热不得越也。湿家背强，乃湿气涩滞之重强，非痉病之拘强也。欲得覆被向火，非外恶寒，乃湿盛生内寒也。若误以湿婬之头汗，为陽明瘀热之头汗而下之，寒湿之气，乘虚入胸则胸满，入胃则哕矣。寒湿不化，故小便不利；胸中有寒，故舌上滑白如胎；丹田有热，故口燥渴，欲得水而不能饮，由胸中有寒湿故也。</p><p>【集注】</p><p>成无己曰：伤寒则无汗，湿家虽有汗而不能周身，故但头汗出也。</p><p>程应旄曰：虽渴欲得水似热，而不能饮可辨，则只是口燥烦，而实非胸中燥烦可知，证同病别也。</p><p>□</p><p>湿家下之，额上汗出，微喘，小便利者死，若下利不止者，亦死。</p><p>【注】</p><p>此承上条湿家误下之逆也。湿家误下，胸满而哕，小便不利，舌上如胎，口燥渴不能饮，已属逆矣，尚在可治。此误下后，额汗不已，微喘不止，是陽脱于上也；小便反利，下利不止，是陰脱于下也，陰陽相离，故死也。</p><p>【集注】</p><p>方有执曰：治湿当利其小便，而以小便利主死，何也？误治而陰陽散亡也。</p><p>程知曰：湿之中人，陰先受之，故本经湿证，多从助陽温散为治，若妄下，则陽虚陰盛而不可救矣。额上汗出微喘，虚陽欲上脱也；二便不禁，盛陰欲下脱也，陰陽离决，死矣！</p><p>□</p><p>病者一身尽疼，发热。日晡所剧者，此名风湿。此病伤于汗出当风，或久伤取冷所致也。</p><p>【注】</p><p>病者，谓一身尽痛之病人也。湿家一身尽痛，风湿亦一身尽痛。然湿家之痛，则重着不能转侧；风湿之痛，则轻掣不可屈伸，此痛之有别者也。至于发热，湿家之热，早暮不分微甚；风湿之热，则日晡必剧。此得之于汗出当风，或久伤湿，复受风冷所致也。</p><p>【集注】</p><p>张志聪曰：汗出当风，则为风湿；久伤取冷，则为寒湿。</p><p>张锡驹曰：发热日晡所剧者，日晡而陽气衰，陰气盛，湿为陰邪，故主旺时而甚也。</p><p>□</p><p>问曰：风湿相搏，一身尽疼痛，法当汗出而解。值天陰雨不止，医云：此可发汗。汗之病不愈者，何也？答曰：发其汗，汗大出者，但风气去，湿气在，是故不愈也。若治风湿者，发其汗，但微微似欲汗出者，风湿俱去也。</p><p>【注】</p><p>此详风湿相搏，一身尽痛，不惟不可下，即发汗亦不可失其宜也。风陽邪，湿陰邪，风湿相搏，陰陽受邪，故一身尽痛也。法当汗出而解，值天陰雨不止，则湿气盛，虽发其汗，汗大出而病不愈者，但以风气去，湿气在，是故不愈也。以其值湿盛之时，发其汗，大汗出，此汗之不如法，所以不解也。若治风湿者，必俟天气睛明发其汗，但令其汗微微似欲出状，则风与湿俱去，而病自解矣。</p><p>【集注】</p><p>方有执曰：陰雨不止，则湿不除，所以益当发汗也。然风湿本由汗出当风而得，则汗之大出者，必反湿转加甚，微微似欲汗出，而不见出，则湿消而风散矣。此发汗之微机，后之人动辄以大汗为言者，去道远矣。</p><p>张璐曰：风湿相搏，法当汗出而解，合用桂枝加术，使微微蒸发，表里气和，风湿皆去。正如湿家身烦痛，可与麻黄汤加术同义。</p><p>程应旄曰：湿家不惟不可误下，即汗亦不可误汗。风湿相搏一证，一身尽疼痛，虽是微挟表邪，然其脉不浮，终是汗难大汗，治风兼治湿，但使微微似欲汗出者，是其法也。</p><p>□</p><p>伤寒八、九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之。若其人大便□，小便自利者，去桂枝加白术汤主之。</p><p>【注】</p><p>此承上条，详申脉证，以明其治也。伤寒八、九日，不呕不渴，是无伤寒里病之证也；脉浮虚涩，是无伤寒表病之脉也。脉浮虚，主在表，虚风也；涩者，主在经，寒湿也。身体疼烦属风也，不能转侧属湿也，乃风湿相搏之证，非伤寒也，与桂枝附子汤</p><p>温散其风湿，使从表而解也。若脉浮实者，则又当以麻黄加术汤，大发其风湿也。如其人有是证，虽大便□，小便自利，而不议下者，以其非邪热入里之□，乃风燥湿去之□，故仍以桂枝附子汤去桂枝，以大便□，小便自利，不欲其发汗，再夺津液也；加白术，以身重着，湿在肉分，用以佐附子逐湿气于肌也。</p><p>【集注】</p><p>成无己曰：烦者，风也。身疼不能自转侧者，湿也。经曰：风则浮虚。『脉经』曰：</p><p>脉来涩者，为病寒湿也。</p><h2>桂枝附子去桂枝加白术汤方</h2><p>附子（炮，去皮，破）三枚白术四两生姜（切）三两大枣（擘）十二枚甘草（炙）二两</p><p>右五味，以水六升，煮取二升，去滓，分温三服。初一服，其人身如痹，半日许，复服之，三服都尽，其人如冒状，勿怪。此以附子、术，并走皮肉，逐水气未得除，故使之耳，法当加桂四两。此本一方二法，以大便□、小便自利去桂也。以大便不□、小便不利，当加桂。附子三枚，恐多也。虚弱家及产妇，宜减服之。</p><p>□</p><p>风湿相抟，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。</p><p>【注】</p><p>风湿相抟，骨节疼烦，重着不能转侧，湿胜风也。掣痛不可屈伸，风胜湿也。今掣痛不可屈伸，近之则痛剧，汗出、短气，恶风不欲去衣，皆风邪壅盛，伤肌表也。小便不利，湿内蓄也。身微肿者，湿外薄也。以甘草附子汤微汗之，祛风为主，除湿次之也。以上二条，皆详风湿之义，以明风湿之治也。</p><p>【集注】</p><p>方有执曰：抟，掜聚也。言风与湿掜合抟聚，共为一家之病也。烦，风也。痛、湿也。风婬则掣，湿婬则痛，风湿之邪注经络，流关节，渗骨髓，身体所以烦痛、掣痛而不利也。近之则痛剧者，外邪客于内，迕之则逆也。短气者，汗多亡陽而气伤也。恶风不欲去衣者，以重伤，故恶甚也，甘草益气和中，附子温经散湿，术能胜湿燥脾，桂枝祛风固卫，此四物者，所以为风湿相抟之的药也。</p><p>吴人驹曰：必脉之沉而细者，若浮大而盛，则风多而湿少，附子须在审之。</p><h2>甘草附子汤方</h2><p>甘草（炙）二两附子（炮，去皮，破）二枚桂枝四两白术</p><p>右四味，以水六升，煮取三升，去滓，温服一升，日三服。初服得微汗则解，能食，汗止复烦者，服五合。恐一升多者，宜服六、七合为妙。</p><p>【方解】</p><p>风湿之治，用甘草附子汤，即桂枝附子汤去姜、枣、加白术也。去姜、枣者，畏助汗也。加白术者，燥中湿也。日三服，初服一升，不得汗解，则仍服一升。若微得汗则解，解则能食，是解已彻也，可止再服。若汗出而复烦者，是解末彻也，仍当服之，但不可更服一升，恐已经汗，多服而过汗也，服五合可也。如不解，再服六、七合为妙。似此服法，总是示人不可尽剂之意，学者于理有未解处，即于本文中求之自得矣。</p><p>□</p><p>太陽中热者，暍是也。其人汗出恶寒，身热而渴也。</p><p>【注】</p><p>中暑热病，亦由太陽表入，故曰：太陽中热者，暍是也。其人汗出恶寒，身热而渴，颇似太陽温热之病。但温热无恶寒，以热从内发，故虽汗出而不恶寒。中暍恶寒者，以暑由外入，故汗出而恶寒也。究之于脉，温热之浮，必浮而实；中暍之浮，必浮而虚，以暑热伤气也。究之于渴，温热之渴，初病不过欲饮水；中暍之渴，一病即大渴引饮也。温热则传经，变病不一，中暍则不传，不愈即死也。虽同为太陽经中之病，而虚实施治不同，宜以人参白虎汤主治之。</p><p>【集注】</p><p>方有执曰：蒸热谓之暑，伤暑谓之暍。汗出恶寒者，太陽表不固也。身热者，暑邪伤陽也。渴者，亡津液而内燥也。</p><p>程知曰：此辨暑热脉证也。太陽中热者，谓是太陽表证而属中热也。均是太陽表病，汗出恶寒，身热而不渴者，为中风；汗出身热而渴，不恶寒者，为温病。今汗出恶寒，身热而渴，则是中暍。暍者、暑热之气也。不言暍而言热，以其胃热为独重也。里有热，故身热而渴，暑伤气，故汗出恶寒。</p><p>吴人驹曰：不可因恶寒而用辛温，又不可因汗出而固表，惟宜甘寒以解其暑热可也。</p><p>□</p><p>太陽中暍者，发热恶寒，身重而疼痛，其脉弦细芤迟，小便已，洒洒然毛耸，手足逆冷，小有劳，身即热，口开，前板齿燥。若发汗则恶寒甚，加温针则发热甚，数下之则淋甚。</p><p>【注】</p><p>此申上条，详出证脉，戒人不可妄行汗、下、温针也。太陽中暍，无汗身重疼痛者，似伤寒也，但脉弦细芤迟，非伤寒脉也。且有小便已，而洒洒然恶寒毛耸之证，乃太陽膀胱表气为暑所伤而然也。手足逆冷者，乃暑伤气，气伤不能达四肢，则寒也。小有劳身即发热，口开前板齿燥者，乃劳则动热，暑热益烈，伤陰液也，此皆中暍危证。若以发热无汗，恶寒身痛，误为伤寒之表，妄行发汗，则表气愈虚，恶寒更甚也。</p><p>若以手足逆冷，误为陽虚，妄加温针，则暑邪愈盛，发热更炽也。若以壮热齿干，误为胃火而数下之，则水源竭涩，尿淋窘甚也。凡此之证，皆中暍妄行汗、下、温针致变，惟宜以白虎加人参汤主之。或人参汤调辰砂六一散亦可也。</p><p>【集注】</p><p>成无己曰：经云：因于暑汗，烦则喘喝。口开，谓喘喝也，喘喝不止，故前板齿燥。</p><p>程知曰：人身之陽，以汗而外泄；人身之陰，以热而内竭。故暍证禁用汗、下、温针，谓汗则伤陽，下则伤陰，温针则引火内入也。</p><p>张锡驹曰：洒洒者，恶寒之像也。毛耸者，毫毛竖起也。</p><p>□</p><p>太陽中暍者，身热疼重，而脉微弱，此亦夏月伤冷水，水行皮中所致也。</p><p>【注】</p><p>太陽中暍之证，身热疼重者，暑伤形也；脉微弱者，暑伤气也。以此证脉揆之，亦其人夏月盛暑喜贪风凉，过饮冷水，水气输行于皮中，表为邪束，不得汗泄所致也。此时即以香薷饮、大顺散汗之，可立愈也。若因循不治，则水气即不得外泄于表而作肿，势必内攻于里而喘胀矣，是又当以葶苈大枣汤或瓜蒂一物散下之也。上条戒人不可汗下，此条示人宜当汗下，仲景之法，多是如此，盖恐人固执失宜也。</p><p>【集注】</p><p>方有执曰：身热疼重，而曰夏月伤冷水，水行皮中所致者，土主肌肉而恶湿，水渗土而蒸发也。脉微弱者，热则血干而气耗也。然夏月饮水，人之常事，而曰伤何哉？良由暑迫饮之过多，或得之冷水澡洗，暑反内入也。</p><p>张璐曰：按论暍三条，首言动而得之之病，谓中暍，属外因；次言静而得之之病，虽曰中暍，实暑病也，属内因；末言因热伤冷之病，乃中暍之变证，属不内外因，不得以三者混称也。</p><p>程应旄曰：可见中暍之病，大都陽气在表，而胃中虚冷，所以身热疼重，而脉微弱。</p><p>夏月饮冷水，里陰郁住表陽，水气不得宣泄，而行于皮中，多有此证。此则开郁宣陽，又为暍证中增一义也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232246.html' class='pagedaohang'>【上一篇】<i>:辨霍乱病脉证并治篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232244.html' class='pagedaohang'>【下一篇】<i>：辨温病脉证并治篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>