<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_痘疹心法要诀</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">痘疹心法要诀</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231955.html' class='pagedaohang'>【上一篇】<i>:面部吉凶论</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231953.html' class='pagedaohang'>【下一篇】<i>：杂证门</i></a></span>
</ul>
<div class="articleContent" id="articleContent"> <h2>痘原</h2><p>上古无痘性淳朴，中古有痘情欲恣，痘禀胎元出不再，毒之深浅重轻识，天疮之名因天禀，疮形如豆痘名居，塞北不出寒胜热，毒发必自待天时。</p><p>[注]</p><p>上古之人无出痘者，天性淳朴也，中古之人有出痘者，情欲渐炽也，古人谓痘禀胎毒此定论也，惟禀于胎元，故一出不再出也，毒有浅深，故出有轻重也，名为天疮者，因毒禀于先天也，名为痘疮者，因疮形如豆也，其毒伏于形中而塞化不出者，以其气多寒凉，鲜邪陽火旺之气以触发其毒，故伏藏于内而不出也，中土之人必出者，以其气多温热，一触邪陽火旺之气，毒随内发而即出也，此皆医所当识者也。</p><h2>出痘形证</h2><p>欲识小儿出痘形，类是伤寒发热惊，气粗眼目廷中指冷，耳尻不热耳筋红。</p><p>[注]</p><p>痘证初起，见证大扺与伤寒相似，其候身体发热，不时惊悸，口鼻气粗，两眼发□，惟中指独冷，耳尻不热，耳后有红筋，皆为出痘之形证也。</p><h2>痘出五藏形证</h2><p>痘出五藏主证形，呵欠顿嗽是肝经，肺证欬凉痰嚏涕，心证惊颊面赤红，脾证喜睡肢热利，耳尻俱凉是肾征，肝泡肺脓心赤小，脾大黄浅肾黑形。</p><p>[注]</p><p>痘疮之毒伏于五藏，故内出何藏，外即应之，如呵欠顿闷，此痘出肝经证也，欬嗽有痰，喷嚏泣涕，此痘出肺经证也，惊悸烦燥，面色红赤，此痘出心经证也，喜睡自利，四肢发热，此痘出脾经证也，惟肾经但见耳尻发凉者，是火不能胜水也，肝痘之形为水泡，其包青而小，肺痘之形为脓泡，其色白而大，心痘之形色赤而小，脾痘之形其色黄浅而大，至于肾经不宜有证，若水不胜火，痘色黑者，非吉兆也。</p><h2>痘主部位</h2><p>额心颏肾鼻脾部，左颊肝位右肺方，周身分主面属胃，头背膀胱腰肾疆，心肺胸膈肝胆胁，腹肢属脾大小肠，包络之络联藏府，三焦之气应无方．</p><p>[注]</p><p>小儿出痘，自头面以及周身，各有藏府所属部位，治者须详察部位以定吉凶，如额先见点者，是毒发于心也，颏先见点者，毒发于肾也，左颊先见点者，毒发于肝也，</p><p>右颊先见点者，毒发于肺也，鼻先见点者，毒发于脾也，面属胃经部位也，头背属膀胱经部位也，腰属肾经部位也，胸膈属心肺二经部位也，胁旁属肝胆二经部位也，肚腹四肢属脾大小肠三经部位也，至于包络乃周身脂膜之络联属百骸藏府者也，三焦为周身水精之气，充满躯壳藏府者也，凡周身发痘，俱从此出，无故一定部位也。</p><h2>痘形顺逆</h2><p>痘形见点喜尖圆，恶隐蚊迹痱粟蚕，起胀惭绽充肥顺，顶平不突板实难，生浆敛束形完固，緛嫩皮薄痒塌缠，结痂如螺先后落，最忌麸薄溃烂粘。</p><p>[注]</p><p>痘形气之为也，气胜毒，则毒为气驭其毒解矣，故顺也。</p><p>毒胜气，则气为毒蚀，其气竭矣，故逆也，气毒相平，则势界于险，惟在医者调治得宜，使险变顺也，如始出之形顶尖而根圆，此气胜毒，为顺也，若隐如蚊咬，或如热痱，寒粟蚕种，此毒胜气，为逆也，起胀之形，渐绽充肥，此气胜毒，为顺也，若顶平不突，板实不绽，此毒胜气，为逆也，出浆之形，根红敛束，痘壳完固，此气胜毒，为顺也，若壳软皮簿，则必痒塌，此毒胜气，为逆也，结痂之形，痂如螺壳，先结先落，后结后落，此气胜毒，为顺也，若痂薄如麸，溃烂粘聚，此毒胜气为逆也，此痘形顺逆之大略也。</p><h2>痘色顺逆</h2><p>痘色桃花渐渐红，淡白桔紫晦多凶，起胀顶白根红润，顶灰根散或深红，生浆由白而黄厚，最忌灰干与薄清，靥喜苍粟恶麸白，疤喜红满恶白平．</p><p>[注]</p><p>痘色血之为也，血胜毒，则毒为血载，其毒化矣，故顺也，毒胜血，则血为毒滞，其血涸矣，故逆也，血毒相平，则势界于险，亦在医者之调治得宜也，始出之色如桃花，而渐加滋润，此血胜毒，为顺也，若初出之即淡白干紫晦而不亮，此毒胜血，为逆也，起胀之色，顶渐放白，根红光润，此血胜毒，为顺也，若顶色灰滞，根血散漫，或地角深红，此毒胜血，为逆也，生浆之色，白而渐黄，苍而淳厚，此血胜毒，为顺也，若灰干不润，或浆薄清稀，此毒胜血，为逆也，结痂之色，苍如粟壳，此血胜毒，为顺也，若痂色麸白，此毒胜血，为逆也，疤痕之色，红润凸起为顺，若淡白黑紫，平凹无突起之状，皆为不顺之色，医者详之。</p><h2>痘证老嫩</h2><p>苍淳娇艳老嫩色，肥实浮虚老嫩形，浓浊稀清浆老嫩，厚薄痂之老嫩明。</p><p>[注]</p><p>痘之一证，自始至终喜老恶嫩，如苍淳娇艳，此色之老嫩也，肥实浮虚，此形之老嫩也，浓浊稀清，此浆之老嫩也，薄软厚坚，此痂之老嫩也，总之老者多顺，易于成功，嫩多险逆，难于施治也。</p><h2>痘证□密</h2><p>头项胸背痘□吉，手足虽密不为凶，□兼陽热须防变，密若磊落不必惊。</p><p>【注】</p><p>头面清陽元首，颈项管钥咽喉，胸背乃藏府所附，惟稀□则吉也，至于手足无甚关系，虽多不为凶也，□固是顺也，若见陽证谵妄，大渴大热，唇舌燥裂，烦躁不宁，大小便秘等证，此毒壅遏不出，虽□未为吉也，密固是逆，若铺排磊落，大小匀净，精神寝食二便如常，虽密亦不须惊也。</p><h2>辨形神声气饮食之虚实</h2><p>躯之肥瘦形衰盛，声之粗细气虚实，目了不了神强弱，胃气虚实食不食。</p><p>【注】</p><p>欲治痘者，先看儿体之肥瘦，体肥者，形盛可知也，体瘦者，形衰可知也，次声气之粗细，粗者，声音雄粗，此气实也，细者，声音微细，此气虚也，再观其目中之神，了了精彩者，此神强也，目不了不精彩者，此神弱也，更问其饮食能否，饮食如常者，胃气实也，不能饮食者，胃气虚也，此辨形神声气饮食之虚实也。</p><h2>辨气血虚实证</h2><p>气虚顶陷多软薄，气过成泡少浆脓，血虚淡红摸转白，血过发□紫黑凝。</p><p>【注】</p><p>痘之形色，乃气血外现也，如顶凹陷，手摸之多软薄者，此气虚也，气过者，气过盛也，泡者，发水泡也，少浆脓者，不能生浆也，谓气若过盛，则发水泡而浆不能生也，如痘色淡红，以手摸过随转白者，此血虚也，血过者，血过盛也，□者，地界有□晕也，紫黑凝者，谓毒盛则色黑紫凝滞也，此就痘□形色，以辨气血之虚实也。</p><h2>辨表证虚实</h2><p>发热恶寒身痛表，有汗为虚无汗实，实隐稠密灰红滞，虚平塌烂水浸湿。</p><p>[注]</p><p>痘出有发热恶寒，身体疼痛者，属表证也，若有汗，则为表虚，无汗，则为表实，表实闭塞，痘毒隐伏难出也，稠密者，痘出稠密也，灰者，痘色灰白也，红者，痘色红赤也，滞者，谓痘稠密，不论灰红，若带滞暗者，皆表毒盛也，若表虚之证，则痘平不起，塌痒无浆也，烂者，痘溃烂也，水浸湿者，痘脓水浸溃，湿而不干也，此辨表证之虚实也。</p><h2>辨里证虚实</h2><p>发热恶热□痛里，便秘为实下利虚，实则板实根紧□，虚则倒陷靥收迟。</p><p>[注]</p><p>痘出发热恶寒者，表证也，不恶寒恶热者，里证也，□者，不大便而□也，痛者，肚腹作痛也，此皆属里热之证，若便秘，则为里实，下利，则为里虚，板实者，痘囊板实不活动也，根紧□者，根脚紧朿，坚□不松者，皆里实证也，倒陷者，痘已出复陷入于内也，倒靥者，痘正灌浆即收靥也，收迟者，痘已灌浆，日久不靥，皆里虚证也，此辨里之虚实也。</p><h2>辨陽热证</h2><p>陽热壮热面唇赤，舌干饮冷爪尿红，烦躁昏狂谵失血，紫黑焦枯不润通。</p><p>[注]</p><p>凡痘属陽热者，身必壮热，面唇皆赤，舌上干燥，好饮冷水，爪甲尿溺，皆现红色，烦燥不宁，神气昏愦，发狂谵语，失血者，吐血衄血也，紫黑焦枯者，痘色紫黑焦枯也，不润通者，九窍不润通也，此皆属陽热之证也。</p><h2>辨陰寒证</h2><p>陰寒无热口鼻冷，面唇尿爪色自青，厥冷难回利不臭，水泡灰白无晕红。</p><p>[注]</p><p>凡痘属陰寒者，身肢不热，口鼻皆冷，面唇尿溺爪甲，色现青白也，厥冷难回者，谓四肢厥冷不能即温也，利不臭者，谓下利无臭秽也，水泡湿盛也，灰白即无晕者，谓痘色灰白，根脚无红晕也，此皆属陰寒之证也。</p><h2>辨虚实寒热误治</h2><p>温补过则痘溃烂，毒攻咽龈日肿痈，清泻过则痘白陷，呕吐不渴厥利清。</p><p>[注]</p><p>痘有虚实，治有补泻，要在审当而施也，如虚者当补，亦须酌量施治，若温补过甚，则反助毒热而痘溃烂也，以致毒热上攻，或咽喉肿痛，或牙龈发疳，或眼目赤肿生翳，甚而攻于荣卫，发为痈疽也，如实者当泻，亦须中病即止，若清泻过甚，则损伤正气，而痘白陷，或呕吐不渴，或厥逆下利，此发明温补清泻之过当也。</p><h2>禀赋顺逆险</h2><p>毒微气血实则顺，毒甚而虚逆自明，毒微若虚恐化险，毒甚逢实变险能。</p><p>[注]</p><p>痘由禀赋毒气，轻者固顺，然必儿之气血不虚，则始为顺也，重者固逆，亦必儿之气血虚，则始为逆也，毒微者顺也，若儿之气血虚弱，虽顺恐化险也，毒甚者逆也，若儿之气血不虚，虽逆能变险也，此以儿之胎毒重轻，气血虚实，定痘之顺逆险也。</p><h2>天时顺逆险</h2><p>毒微天时和者吉，毒甚天时不和凶，毒微不和顺中险，毒甚时和逆或更。</p><p>[注]</p><p>毒微吉矣，然必逢天时之和，始为顺而吉也，毒甚凶矣，然必遇天时不和，则始为逆而凶也，毒微者顺也，若值天时不和，恐顺中化险也，毒甚者逆也，若值天时之和，或逆中转险也，此以胎毒之轻重，天时之和不和，定痘之顺逆险也。</p><h2>人事顺逆险</h2><p>险逆时和无病吉，不知有病定然凶，由此故识种痘善，人事能回天命亨。</p><p>[注]</p><p>凡痘险逆之证，固不善矣，若逢天时之和，儿又无病，险者可以变顺，逆者可以化险，故曰吉也，若逢天时不和，儿又有病，则险者变逆，逆者更逆，故曰凶也，由此观之，可识种痘之善，以得其天时之和，儿素无病，其中即有毒之重者，而人事克尽，亦能挽回天命而致亨也。</p><h2>发热顺证</h2><p>发热和缓微微汗，饮食如常二便调，睡卧安然神气爽，此为顺证不须疗。</p><p>[注]</p><p>发热和缓，身不甚热，毒轻也，微微汗，身微微有汗表和也，饮食二便如常，里和也，神气清爽，睡卧安然，精神气血大和，故为顺证，不须治疗也。</p><h2>发热险证．</h2><p>发热三日热不远，烦渴咬牙面赤红，惊啼战栗乳食少，夜不安眠险证明。</p><p>[注]</p><p>发热三日见点者，常候也，若见点热不退者，毒盛也，更兼烦躁口渴，频频咬牙，面色红赤，惊悸多啼，身体战栗，乳食甚少，不能安眠等证，此是毒盛，伏郁难出，其为险证明矣，急宜随证施治，庶或从险化顺也。</p><h2>发热逆证</h2><p>发热神昏闷乱成，妄言喘满腹腰疼，不食不眠搐不止，干呕失血证逆凶。</p><p>[注]</p><p>发热神昏，闷乱妄言，毒伏于心也，喘满喘急，毒伏于肺也，腹疼毒伏于脾也，腰疼毒伏于肾也，不食不眠，毒伏于胃也，惊搐不止，毒伏于肝也，不时干呕失血，吐血尿血，是毒攻气血内乱也，此皆为不治之逆证，势多凶也。</p><h2>发热证治</h2><p>痘出发热固自内，必因其诱使之然，时气风寒惊食热，表裹虚实随证参，表热恶寒而无汗，裹热有汗溲便难，气弱热微不足治，形实热盛有余看。</p><p>[注]</p><p>痘出发热者，谓痘本火毒，故未出先发热也，自内，谓其热，自内达外也，必因其诱使之然者，谓必因其四时不正，风寒邪气使之发热也，惊，谓外触异物，跌扑惊吓使之发热也，食，谓内伤食滞使之发热也，热，谓内热积久因而热发于外也，内外既有所困之邪，又当以表里虚实，随证参详施治也，表热者，谓发热在表，则恶寒而无汗也，里热者，谓发热在里，则有汗小便短涩大使燥虽也，气弱热微者，谓形气不足发热微轻也，形实热盛者，谓形气有余，发热太甚也，医者果能临时详察，因证施治，则汗下清补之法自得其宜矣。</p><h2>升麻葛根汤</h2><p>发热升麻葛根汤，表邪痘疹两得力，升麻葛根赤芍草，证随宜加法最良，无汗表实加麻薄，便柲腹痛裹大黄，形怯气弱参耆入，热盛犀连荆蒡防，尿涩通滑车前子，惊搐荆防钩连羊，烦渴石膏麦冬粉，欬嗽前桔杏苏桑，伤食腹热查芽枳，下利芩连呕半姜，咽痛蒡梗身羌独，头痛荆穗芎芷羌．</p><p>[注]</p><p>痘出发热当以升麻葛根汤为主，以其能发表邪透痘疹，两得之良方也，然必随证加佐使之品斯为尽善，如身热无汗者，此表实也，本方中加麻黄薄荷，如大小便秘，腹作痛者，此里实也，本方中加大黄，如形气怯弱者，禀赋不足也，本方中加人参黄耆，热盛者，内热炽盛也，本方中加犀角，黄连，荆芥，牛蒡子，防风，如小便短涩者，热结膀胱也，本方中加木通，滑石，车前子，如发惊搐者，肝心有热也，本方中加荆芥，防风，钩藤钩，川黄连，羚羊角，如烦渴者，内热盛也，本方中加石膏，麦冬，花粉，如欬嗽喘急统，肺郁风邪也，本方中加前胡，枯梗，杏仁，苏叶，桑皮，如伤食腹皮热者，胃中停滞也，本方中加山查，麦芽，枳壳，如下利者，肠胃热滞也，本方中加黄连，黄芩，如作呕者，胸膈有痰饮也，本方中加半夏，生姜，如咽痛者，火在上焦也，本方中加牛蒡子，苦桔梗，如偏身酸疼者，外染风寒也，本方中加羌活，独活，如头痛者，上冒风寒也，本方中加荆芥穗，川芎，白芷，羌活，此治发热之大略，又贵临时详察融会贯通也。</p><p>（升麻葛根汤）升麻葛根赤芍药生甘草引加芫荽水煎服。</p><p>归宗汤</p><p>形实无表毒火盛，所以归宗主大黄，地芍查青通荆蒡，壮热爪紫肢厥凉，恶热头汗蒸蒸汗，便秘谵语烦躁狂，大渴唇焦舌生刺，失血腰痛不寻常．</p><p>[注]</p><p>发热之初，形实者，形气壮实也，无表者，无风寒表邪也，若证见毒火太盛，法当攻之，所以用归宗汤者，因其以大黄为主也，而佐使生地，赤芍，山查，青皮，木通，荆芥穗，牛蒡子也，痘末见点，如壮热不已，毒火炽盛也，爪甲色紫，血热凝滞也，四肢厥冷，同陽证见者，热深厥深也，恶热，内热盛也，头汗出，胃热上蒸也，通身蒸蒸汗出，毒火内迫津液也，大小便闭，肠胃热结也，谵语胃热也，烦躁狂乱，毒火扰心神也，大渴，引饮，毒火灼津液也，唇口焦裂，舌生芒刺，毒火胄热并盛也，失血者，口中失血，小便尿血也，皆缘火毒迫血妄行也，其腰痛不寻常者，毒攻肾位也，</p><p>以上诸证，非险则逆，若见之急用此方峻攻火毒，庶可挽回，少有逡巡瞻顾，则无及矣。</p><p>（归宗汤）</p><p>大黄生地黄赤芍药山查青皮木通荆芥穗牛蒡子炒引加灯心水煎服。</p><p>清解散</p><p>痘惊清解升葛蒡，荆防甘草桔连芩，蝉翘芎前查通紫，表羌苏芷弱者参。</p><p>[注]</p><p>痘欲出而发惊搐者，皆由其毒不得快然宣发，而郁于经也，其现证则面赤心烦，口渴手足抽搐，俱以清解散主之，或因风寒朿于表者，其现证则无汗头痛，身体疼痛，欬嗽喷悌，本方中加羌活，苏叶，白芷，以表发之，若兼形气虚弱者，其现证则面色浅淡，身体微热，匹肢微温，倦怠嗜卧，本方中加人参，黄耆，以托之。</p><p>（清解散）</p><p>防风荆芥牛蒡子炒生甘草升麻葛根桔梗黄连黄芩蝉蜕紫草茸川芎前胡山查木通连翘去心引加生姜灯心水煎服。</p><p>宽中透毒饮伤食宽中透毒饮，葛桔前青朴枳查，麦蝉翘蒡连荆草，便秘大黄木通加。</p><p>[注]</p><p>痘欲出，发热有现证，呕吐烦渴，大便酸臭，此兼伤食也，以宽中透毒饮主之，若更大便秘，小便赤涩，腹热闷痛者，此兼滞热也，本方中加大黄木通通利之。</p><p>（宽中透毒饮）</p><p>葛根桔梗前胡青皮厚朴姜炒枳壳麸炒南山查麦芽炒蝉蜕连翘去心牛蒡子炒研黄连荆芥穗甘草生引加生姜灯心水煎服。</p><h2>见点顺证</h2><p>发热三朝始见点，热减身和不渴烦，颗粒稀疏渐次出，色润红活顶尖圆。</p><p>[注]</p><p>发热三朝之后始见点者，此痘如期而出也，热减身和者，毒已宣发透彻也，不渴不烦者，无里热壅滞也，颗粒稀疏者，不稠密联系也，渐次出者，先自头面惭至周身而出也，色润红者，痘色红活滋润也，顶尖圆者，痘形顶尖而体圆也，此皆见点顺证。</p><h2>见点险证</h2><p>痘已见形身仍热，稠密联系不润红，稀疏淡隐精神少，痘顺兼杂病险名。</p><p>[注]</p><p>痘已见形，身仍发热者，此毒气未尽透也，稠密者，痘出稠密不少也，联系者，颗粒粘连不分也，不润红者，痘色虽红而黯滞也，稀疏淡隐者，痘虽稀疏而色浅淡，隐于皮肤不透出也，精神少者，精神倦怠也，此皆见点险证，痘顺兼杂病者，谓痘出虽属顺证，而或兼杂病，亦属险名也。</p><h2>见点逆证</h2><p>发热一朝即见形，一齐涌出不分明，密如蚕种平塌隐，紫黑干枯逆证凶。</p><p>[注]</p><p>发热一朝或半朝即见点者，此毒火太迅，不循次第也，一齐涌出者，此毒火太盛，不受领载也，点不分明者，颗粒不分也，密如蚕种者，密如蚕之种也，平塌者，平塌不起也，隐者，痘已出复隐也，紫黑者，痘色或紫或黑也，干枯者，痘干枯不润也，此皆见点逆证。</p><h2>见点证治</h2><p>发热三朝渐见点，热减形疏色润红，应出不出出犹热，已出复稳涌出凶，赤紫黑白分亮黯，平板稠连辨紧松，当审风寒毒火制，气血虚失领载能。</p><p>[注]</p><p>发热三朝渐渐见点者，谓见点不疾不徐也，热减者，谓痘出齐而热减退也，形疏者，谓痘稀疏颗粒分明也，色润红者，谓色红而润泽也，皆见点顺痘也，应出不出者，谓发热三日之后而不见点，此毒伏于内也，出犹热者，痘已出齐，而犹身热不退，此毒热盛也，已出复稳者，谓痘已见点，复稳藏不见，此毒陷内攻也，涌出者，谓发热不待三日，其痘一齐涌出，此毒火迅烈也，此皆逆而主凶之痘也，赤紫黑白者，谓痘色红为正，或深红赤色，深赤紫色，紫甚黑色，不红白色，皆非正色也，分亮黯者，谓非正色之痘，又当分亮黯而取治焉，亮者多虚，黯者多实，赤紫黑色明亮者，尚有活动可治之机，若滞黯则为毒热凝滞而不行也，色白亮者，乃气血因虚不荣也，白而黯者，谓气血为毒所制也，平板稠连者，谓痘形平塌不起，板□不绽，或稠密成攒，联系不分，皆非正形也，辨紧松者，谓非正形之痘，当辨紧松而取治焉，紧松者，根脚之紧松也，紧者毒滞，松者毒松，平板稠连，根形松绽，尚有活动可治之机，若根形紧束，则为毒盛瘀滞，难治之痘也，当审风寒毒火，制者，谓已上痘之形色各有所困，当审其为风寒外郁，火毒内锢也，气血虚失领载能者，谓或因气虚不能领毒，血虚不能载毒，使毒不能发于肌表，而失领载之能也。</p><p>苏解散归宗汤保元汤升麻葛根汤</p><p>应出不出表苏解，羌苏升葛枯荆防，川芎前薄查通草，裹热毒伏归宗汤，不足不出无表裹，参耆甘草保元汤，毒轻升麻葛根并，毒重攻毒救正良。</p><p>[注]</p><p>痘发热三朝，期应见点而不见点，则为应出不出，若有表邪风寒外郁不出，宜用苏解散发之，表开自然出也，若无表证而有里热者，此为毒火内伏不出，宜用归宗汤攻之，里开自然出也，若形气不足，应出不出，无表里证者，是正气虚而不能发出也，若毒轻热微，宜用保元汤合升麻葛根汤并而用之，补正除邪可也，若有表里证，或毒重热甚，则不宜补，恐助火毒，宜苏解散或归宗汤攻邪救正为良法也。</p><p>（苏解散）</p><p>前胡川芎牛蒡子炒南山查木通生甘草羌活苏叶升麻葛根桔梗荆芥防风引加芫荽水煎服。</p><p>（归宗汤）方见发热证治。</p><p>（保元汤）人参黄耆制甘草炙引加生姜水煎服。</p><p>（升麻葛根汤）方见发热证治。</p><p>凉血攻毒饮清热解毒汤</p><p>已出犹热分表裹，在内凉血攻毒佳，红花紫草丹蝉葛，合上归宗减去查，在外清热解毒治，归宗大赤不须加，更人前连丹蝉蜕，紫花地丁滑红花．</p><p>[注]</p><p>痘已见形，身热当减，若仍热不退，此属毒火盛也，须分表里施治，若见在内毒火盛之证，宜用凉血攻毒饮攻之，其方即红花，紫草，丹皮，蝉蜕，葛根，合上归宗汤药，减去山查也，若见在外毒火盛之证，宜用清热解毒汤解之，其方即归宗汤减去大黄，赤芍，更加前胡，黄连，丹皮，蝉蜕，紫花地丁，滑石，红花是也。</p><p>（凉血攻毒饮）</p><p>大黄荆芥穗木通牛蒡子炒赤芍生地青皮蝉蜕红花紫草葛根丹皮引加灯心水煎服。</p><p>（清热解毒汤）</p><p>荆芥穗木通牛蒡子炒生地青皮山查丹皮红花蝉蜕前胡紫花地丁黄连滑石引加灯心水煎服。</p><p>苏解散必胜汤保元汤千金内托散</p><p>已出复稳谓之陷，外邪闭塞苏解良，内毒必胜桃花葛，丁蝉地龙归宗汤，气虚陷人保元主，无热千金内托方，保元加桂归芎芍，白芷查朴木香防。</p><p>[注]</p><p>痘已见点复稳藏不见者，谓之毒气内陷也，外邪闭塞者，有外感风邪证闭塞其毒，故以苏解散解之也，内毒者，火毒内攻，故以必胜汤攻之也，其方即桃仁，红花，葛根，紫花，地丁，蝉蜕，地龙，合上归宗汤也，若形气不足，中气不能载毒而复陷入者，宜以保元汤主之也，若不见热证者，虚而兼寒，宜用千金内托散补而温之，其方即保元汤</p><p>加官桂，当归，川芎，白芍，白芷，山查，厚朴，木香，防风也。</p><p>（苏解散）方见本条证治。</p><p>（必胜汤）</p><p>大黄荆芥穗赤芍青皮生地黄山查木通牛蒡子炒桃仁紫花地丁蝉蜕葛根地龙红花芦根水煎药服。</p><p>（保元汤）方见本条证治。</p><p>（千金内托散）人参黄耆制甘草炙官桂当归白芍药炒川芎白芷南山查厚朴姜炒木香防风引加生姜水煎服。</p><p>南金散必胜汤</p><p>见点外触诸邪秽，痘陷灰滞黑焦塌，轻虚南金蚕荷叶，重实必胜最为佳。</p><p>[注]</p><p>痘至见点之后，房中最要洁净，一被邪秽所触，则毒即陷于内矣，灰滞者，谓痘色灰白暗滞也，黑者，谓痘色紫黑也，焦者，谓痘形枯焦也，塌者，谓痘形平塌也，轻虚者，谓毒轻形气虚也，以南金散主之，重实者，谓毒重形气实也，以必胜汤主之。</p><p>（南金散）</p><p>白僵蚕取直者炒紫背荷叶各等分取霜后搭水者以上为末，每服五分，或一钱，芫荽汁和黄酒少许调下。</p><p>（必胜汤）方见本条证治。</p><p>加味归宗汤</p><p>热未三朝齐涌出，毒火内发迅难当，归宗汤内加紫草，石膏犀连归尾良。</p><p>[注]</p><p>热未三朝者，发热或半日或一日也，涌出者，痘涌出不循序也，此由毒火迅烈莫能约束，以归宗汤加紫草，石膏，犀角，黄连，归尾治之。</p><p>（归宗汤）方见发热证治。</p><p>清热解毒汤凉血攻毒饮千金内托散归宗汤</p><p>赤紫明泽解毒治，黑暗焦枯攻毒良，灰白亮虚内托散，灰白滞郁归宗汤。</p><p>[注]</p><p>凡痘见点，贵察其色，如赤紫明亮者，此毒盛血热也，以清热解毒汤主之，如黑暗干枯者，此毒锢血凝也，以凉血攻毒饮主之，如灰白明亮者，此血气虚而不荣也，以千金内托散主之，如灰白暗滞者，此毒气郁滞而不行也，以归宗汤主之。</p><p>（清热解毒汤）（凉血攻毒饮）（千金内托散）方俱见本条证治（归宗汤）方见发热证治紫草饮子归宗汤</p><p>平塌板□根松散，气虚紫草饮木通，紫甲查蝉参枳壳，根脚紧束主归宗。</p><p>[注]</p><p>凡痘见点，贵观其形，若顶平不起，根脚松散，此气虚不能载毒而痘难宣发也，以紫草饮主之，若根脚紧束，此毒盛气滞而内伏也，以归宗汤主之。</p><p>（紫草饮子）紫草蝉蜕人参穿山甲炒枳壳麸炒山查木通水煎服。</p><p>（归宗汤）方见发热证治。</p><p>归宗汤</p><p>痘出稠密或粘连，总是枭毒不必言，惟以归宗攻毒主，根松犹可紧□难。</p><p>[注]</p><p>痘出之形，贵审疏密，若稠密攒簇，粘连不分，总属枭毒为害，以归宗汤攻毒为主，其痘根脚松者，犹属可治，若紧束板□者，难治。</p><p>（归宗汤）方见发热证治</p><h2>起胀顺证</h2><p>三朝出齐渐次长，尖圆碍指脚红活，顶渐放白肥润满，顺证饮食二便和。</p><p>[注]</p><p>三朝出齐者，谓见点三朝俱出齐也，渐次长者，谓痘形渐次长也，尖圆碍指者，谓痘形尖圆摸之碍指也，脚红活者，谓痘根脚红活也，顶渐放白者，痘顶渐渐放白光莹也，肥者，谓痘形肥实也，润者，谓痘色润泽也，满者，谓痘体充满也，顺证饮食二便和者，谓饮食二便如常调和也。</p><h2>起胀险证</h2><p>起胀顶陷灰或紫，稠密娇红不绽苍，形色虽顺夹险证，证险神清胃壮康。</p><p>[注]</p><p>起胀顶陷者，谓痘顶凹陷也，灰者，谓痘色灰白也，紫者，痘色赤紫也，稠密者，痘色稠密成攒也，娇红者，谓痘色红而娇嫩也，不绽苍者，谓痘形不舒绽，色不苍老也，此皆起胀险证也，又有形色虽顺而夹杂病者，虽顺恐变为险也，若痘之形色虽险，而神气清爽，饮食强美，虽险将化为顺也，此顺中险，险中顺，不可不详辨之。</p><h2>起胀逆证</h2><p>起胀肉肿痘不肿，根血散乱顶平塌，紫黯干枯灰白滞，名为逆证势多差。</p><p>[注]</p><p>起胀肉肿痘不肿者，谓或头面或过身浮肿如瓠瓜之状，而痘反不肿胀，此气血不能拘摄毒气，致毒散漫也，根血散乱者，谓根脚血色散乱，此毒迫血，不归附于痘也，顶平塌者，谓痘顶不起发也，此毒火锢于气分不能充发也，紫黯者，痘色紫黯不明，此毒炽血凝也，干枯者，枯不润泽，此血为毒火燔灼也，灰白滞者，谓痘色灰白黯滞，此毒火太甚，气血郁滞也，此皆起胀逆证，势多难救。</p><h2>起胀证治</h2><p>痘当起胀渐尖圆，红润根松体厚坚，平凹嫩白为虚证，赤紫皮塌是毒残，更有风寒滞热郁，毒不透达起发难，察痘形色分所属，合证虚实寒热参。</p><p>[注]</p><p>痘出齐之后，当渐渐根据次起胀，其形顶尖肥圆，其色红活滋润，根脚松绽，体厚皮坚皆起胀，顺痘也，平者，谓平扁不张，凹者，谓顶陷不起，嫩者，谓皮薄娇嫩，白者，谓色白不红，此皆为气血虚弱，赤者，深红而艳，紫者，深赤而黯，板者，板硬不绽，塌者，平塌不起，此皆毒热伤残，更有风寒外束，滞热内郁，使毒不得透出而起发也，医者当察痘之形色，分其所属，合其病证，虚实寒热，参详施治，庶无差谬矣。</p><p>保元化毒汤</p><p>平凹灰白皮嫩亮，倦怠气乏不渴烦，保元化毒参耆草，芎归查甲芷香蚕。</p><p>[注]</p><p>痘不如期起胀，若平扁顶凹，其包灰白，皮薄嫩亮，更见倦怠气乏，不渴不烦等虚证者，此气血虚弱，不能起发其毒也，宜用保元化毒汤主之。</p><p>（保元化毒汤）人参黄耆蜜炙甘草炙当归南山查穿山甲炒白芷木香僵蚕研炒川芎引加煨姜水煎服。</p><p>必胜汤归宗汤</p><p>艳红紫黯不起胀，板硬平塌不绽松，证见陽热一切证，急服必胜或归宗。</p><p>[注]</p><p>痘当起胀之时，若色艳红紫，黯而不起胀，板硬平塌，而不绽松，更见陽热烦躁，便闭闷乱等证者，此毒火锢滞，气血不能领载其毒也，急用必胜汤，或归宗汤，庶或逆中求生也。</p><p>（必胜汤）方见见点证治（归宗汤）方见发热证治。</p><p>苏解散</p><p>外因风寒痘不起，浅淡黯滞不润红，发热恶寒无汗表，苏解散发自然松。</p><p>[注]</p><p>痘当起胀之时，偶为风寒外袭，闭塞痘毒，不能起胀者，其色则浅淡黯滞不润，其证则现发热恶寒无汗，宜用苏解散透发其毒，自然松而起矣。</p><p>（苏解散）方见见点证治。</p><p>宽中快□汤</p><p>伤食滞热郁不起，恶食腹热便臭粘，快□透毒加陈木，减葛蒡穗桔前蝉。</p><p>[注]</p><p>起胀之时，过于饮食，滞热内郁，痘不起胀，其现证懒食恶食，肚皮发热，大便臭粘，宜用宽中快□汤主之，其方即宽中透毒饮加入陈皮，木香，减去葛根，牛蒡子，荆芥穗，桔梗，前胡，蝉蜕。</p><p>（宽中快□汤）青皮醋炒陈皮枳壳炒南山查麦芽炒木香黄连生连翘去心厚朴炒甘草生引用生姜灯心水煎服。</p><h2>灌浆顺证</h2><p>顺证七朝浆自行，先起先灌次第明，由红转白渐肥泽，九日苍蜡显痂形。</p><p>[注]</p><p>灌浆顺证者，因气盈血附，其毒易化，至七朝不期行而自行也，先起先灌，次第明者，谓痘先起胀者，当先灌浆，自头面以及周身也，由红转白，渐肥泽者，谓痘先见红点，由红转白，血变成浆，渐惭肥满而光泽也，至九日浆老，则苍如黄蜡色，而显结痂之形矣。</p><h2>灌浆险证</h2><p>灌浆浆清不按期，行迟收早总非宜，亮软根艳并水泡，不杂他证险可医。</p><p>[注]</p><p>痘当灌浆之时，浆清不浓，及不按期而浆行迟者，皆气血虚也，浆行收早者，是毒热盛也，软薄者，谓痘皮不能坚实，恐其易于损破，则气泄而浆虽成也，根艳者，谓痘根赤艳，热在血分，毒未尽化也，水泡者，水泡夹杂于痘中，盖因脾虚多湿也，此皆险证，若不夹杂他证，虽险亦可医也。</p><h2>灌浆逆证</h2><p>紫黑灰白浆不行，□烂痒塌痘壳空，稠密无浆目不闭，已闭行浆复开凶。</p><p>[注]</p><p>痘至行浆之时，其色紫黑或灰白，而浆不行者，非枭毒内蕴，锢滞气血，即虚弱不能领载其毒也，□烂者，谓浆未成而腐烂也，痒塌者，谓行浆时作痒塌也，痘壳空者，谓壳空而无浆也，稠密无浆者，谓稠密不分颗粒，而复干枯无浆也，目不闭者，谓痘出太稠密，而眼目不封也，目已闭复开凶者，谓起胀时其目已闭，行浆时目忽复开也，此皆灌浆逆证，必主凶也。</p><h2>灌浆证治</h2><p>毒化浆行领载功，脓窠充满根晕红，板黄灰滞紫黯热，地紫形焦毒热凝，根晕淡红血亏少，顶陷灰白气不盈，皮薄浆清根无晕，气虚血缩甚分明。</p><p>[注]</p><p>起胀即顺，而按日毒化浆行，乃气领血载之功也，故发时脓窠充满，根晕红活，皆灌浆顺痘也，板黄者，谓板硬干黄，乃毒盛凝结气血也，灰滞者，谓灰白黯滞，乃毒盛郁滞气血也，紫黯者，痘色紫黯，乃毒盛血不化脓也，地界色紫，痘形焦黑，乃毒火灼干血液也，根脚之晕红色浅，乃血不足而亏少也，顶陷不起，灰白无浆，乃气不足不充盈也，若痘皮薄浆，清根无红晕，乃气血虚缩，其用峻补无疑也。</p><p>清毒活血汤</p><p>板灰紫黯浆不生，清毒活血地归茸，查芍翘蒡芩连桔，木通参耆大酌行。</p><p>[注]</p><p>痘不如期灌浆，若板硬干黄，或灰滞紫黯干枯，此皆毒火伤其气血而浆不行也，俱以清毒活血汤为主，其方即紫草茸，当归，木通，生地，白芍，连翘，牛蒡子，南山查，桔梗，黄连，黄芩，人参，黄耆是也，本方中有人参，黄耆，形气怯弱者宜之，若形气壮实者，当减去人参，黄耆，便秘加大黄，临时当酌而行之可也。</p><p>（清毒活血汤）紫草茸当归木通生地黄白芍酒炒连翘去心牛蒡子炒研南山查桔梗黄连黄芩人参黄耆生引加灯心水煎服。</p><p>便秘者加大黄。</p><p>加味归宗汤</p><p>灌浆地紫形焦黑，毒火炽盛气血凝，归宗汤内加归尾，红紫犀连山甲丁。</p><p>[注]</p><p>痘当灌浆之时地界红紫，痘形焦黑，而浆不行，此毒火炽盛，气血锢滞也，急用归宗汤主之，本方中加归尾，红花，紫草，犀角，黄连，穿山甲，地丁。</p><p>（加味归宗汤）方见发热证治。</p><p>千金内托散</p><p>淡红顶陷无浆脓，气血虚失领载功，干金内托散堪服，气充毒化自浆生。</p><p>[注]</p><p>痘灌浆时，若色淡红，或顶凹陷又无脓浆者，此气血虚弱，失其领载之功，宜千金内托散补之，气充毒化而浆自生矣。</p><p>（千金内托散）方见见点证治。</p><p>参归鹿茸汤</p><p>皮薄装清根无晕，气虚血缩变须臾，参归鹿茸汤峻补，参归鹿茸草黄耆。</p><p>[注]</p><p>痘形皮薄浆清，根色无红晕者，此气虚血缩，惟恐变在须臾也，以参归鹿茸汤峻补气血，浆生毒化，庶得生矣。</p><p>（参归鹿茸汤）</p><p>人参鹿茸白酒炙归身甘草炙嫩黄耆蜜炙加引糯米水煎服。</p><h2>收靥顺证</h2><p>十朝浆足应收靥，先蜡后粟似螺形，不疾不徐循次结，痂润身和顺证明。</p><p>[注]</p><p>十朝浆足者，谓应收靥结痂之期，然必先如蜡黄，后如粟壳之色，痂似旋螺高起，则为上吉之痘，不疾不徐者，谓先苍老者先收靥结痂，次苍老者次收靥结痂，从上而下，循次而结，且更痂润有光，身和无病，为顺证无疑矣。</p><h2>收靥险证</h2><p>险证装足色不苍，停浆不靥或烂伤，痂色紫黑不即脱，便调食美不须慌。</p><p>[注]</p><p>收靥险证，谓浆虽足而色不苍也，停浆不靥，谓过期浆不靥结也，烂者，谓痘颗溃烂也，伤者，谓痒抓伤损也，痂色紫黑者，谓痘痂色紫黑也，不即脱者，谓痘虽结痂不即脱落也，</p><p>以上诸证，皆收靥险证，若二便调和，饮食强美，则化险为顺不须惊慌也。</p><h2>收靥逆证</h2><p>不靥外剥为逆证，麸薄黑黯淡白凶，痂靥粘连终不脱，虽脱干枯亦死形。</p><p>[注]</p><p>不靥外剥者，谓痘不待收靥而皮若剥去，此名倒靥，则为逆证，麸薄黯黑者，谓痘痂形色若麸之薄，若煤之黑，淡白者，谓痂色淡白无光，故皆为凶也，粘连不脱者，谓脓汁粘连久不脱落也，虽脱干枯者，谓痘痂虽脱而干枯不润也。</p><p>此二者亦为死形也。</p><h2>收靥证治</h2><p>浆足苍老顶微焦，渐次收靥不须疗，太迟太速皆非吉，须辨虚毒湿火条，浆清皮嫩为虚象，焮赤溃臭毒热淆，浆水浸渍湿婬胜，靥速窠燥火煎熬。</p><p>[注]</p><p>浆至充足，其色苍老，痘顶微焦，循次收靥，皆收靥顺证，不须疗治也，太迟者，谓当靥不靥也，太速者，谓不当靥而靥也，皆非吉痘，然当辨其所属，或不足或毒盛，或属湿饮或属火盛，须按证治之，如浆清皮嫩，此属不足，虽敛也，焮赤溃臭，此属毒盛难敛也，浆水浸渍，此属湿盛难敛也，靥速窠燥，此属火盛敛早也，治者须详辨之。</p><p>回浆饮皮嫩浆清收敛迟，此证当从不足医，回浆参芩白术草，首乌白芍炙黄耆。</p><p>[注]</p><p>痘至收敛之时，当靥不靥，皮嫩浆薄，现证身凉手足冷，二便不实者，此原气不足虚证也，宜用回浆饮补之，助其收结。</p><p>（回浆饮）人参黄耆蜜炙白茯苓白术土炒何首乌炙，白芍炒甘草炙引用煨姜水煎服。</p><p>大连翘饮焮赤溃臭因毒盛，大连翘饮诸热清，柴芩归芍车栀草，翘蒡荆防蝉滑通。</p><p>[注]</p><p>痘当收敛之时，有因毒盛而难敛者，更现证焮肿而赤，溃烂而臭，通身大热，烦渴不宁，此毒气大盛之故也，须用大连翘饮以解之。</p><p>（大连翘饮）连翘去心防风牛蒡子炒研荆芥黄芩当归蝉蜕柴胡滑石栀子赤芍车前子木通甘草生引加灯心水煎服。</p><p>除湿汤</p><p>遍体浸渍出水浆，证属湿饮在脾乡，除湿赤苓猪通泽，薄桂苍防白术羌。</p><p>[注]</p><p>痘当收敛之时，有因湿盛而不得敛者，其现证轻则有孔漏装，重则遍体溃烂，肚腹胀，小便短，皆湿饮为患也，须用除湿汤以利之，湿除而痘自靥矣。</p><p>（除湿汤）</p><p>羌活苍术米泔水浸炒防风赤芍猪苓泽泻白术上炒木通薄桂引加生姜灯心水煎服。</p><p>清毒散</p><p>靥速皆因是火伤，遍体窠燥异寻常，清毒归芍连丹草，翘蒡通花生地黄。</p><p>[注]</p><p>痘不当收敛之时，忽一时收敛者，更现证过身窠粒干燥，口渴发热烦急不宁，此毒火壅盛之故也，宜用清毒散主之。</p><p>（清毒散）生地赤芍连翘去心金银花牛蒡子炒研木通黄连当归丹皮甘草生水煎服。</p><h2>结痂落痂顺证</h2><p>顺证结痂吹序脱，瘢瘕润满色红活，额膝迟落不足虑，陰陽相济自然脱。</p><p>[注]</p><p>结痂顺证，谓痘结痂根据次序而脱落也，瘢疽润满者，谓瘢痕润而不燥，满而不陷也，红活者，谓瘢痕不赤而色红活也，若涸身之痂落尽，而额膝迟落者，不足虑也，盖头额谓孤陽，脚膝为孤陰，必待陰陽相济而痂自落矣。</p><h2>结痂落痂险证</h2><p>险证结痂不尽脱，瘢痕干燥少红活，余毒痕色多紫黯，痘后必发火疡疖。</p><p>[注]</p><p>结痂险证，谓痘结痂不尽脱也，瘢痕干燥者，谓瘢痕不润泽也，以上二证，固属险证，若饮食强美，二便调和，虽险不足虑也，余毒者，谓痘后余毒未尽解也，其色紫黯者，乃余毒之热留于血分也，疡疖者，谓其毒留久必发痘毒火疮也。</p><h2>结痂落痂逆证</h2><p>逆证结痂痂不脱，痂脱疽色白不红，痘盘光紫或枯黯，气乏形羸何以生。</p><p>[注]</p><p>结痂逆证，谓痘结痂日久不脱也，痂已脱落，其瘢色纯白不红，此血脱虚甚也，痘盘光紫者，谓痘痕浮光色紫，此毒焰外炽也，枯黯者，谓痘痕干枮黑黯，此毒锢血死也，气乏形羸者，谓痘落痂之后，其儿元气虚乏，形羸难支，将何恃以生也。</p><h2>结痂落痂证治</h2><p>痂厚光泽如粟色，痂落瘢红润满平，干燥不落血分热，过痂浸婬湿所乘，半掀半连肌表热，瘢紫黑焦毒末清，色赤凸起为风热，色白凹陷是虚形。</p><p>[注]</p><p>痂厚光润如粟色者，谓结痂厚而不薄，不干不湿，不黑不白，如粟壳色，痂落瘢红润满平者，谓痂落瘢痕色红润泽，平满不凸不凹，皆结痂落痂顺痘也，痂干燥不落者，乃血分热也，围痂浸婬，乃湿邪也，半掀半连，乃肌表热也，瘢紫黑焦，乃毒末清也，若赤而凸起，乃风热盛也，白而凹陷，乃气血虚也，治者须详辨之凉血解毒汤</p><p>结痂干燥不润泽，难落须知血分热，凉血解毒归地紫，丹红翘芷连甘枯。</p><p>[注]</p><p>痘至结痂之后，当落不落者，现证干燥不润，根色红艳，渴欲饮冷，烦急不宁，此毒热郁于血分故也，宜用凉血解毒汤主之，热清而痂自落矣。</p><p>（凉血解毒汤）当归生地黄紫草丹皮红花连翘去心白芷川黄连甘草生枯梗　引加灯心水煎服。</p><p>五苓散</p><p>结后根脚漏水浆，甚则溃烂乃湿伤，五苓散中猪泽桂，茯苓白术更相当。</p><p>[注]</p><p>痘当已结未落之时，根脚浸漏水浆，甚则过身溃烂，小水短涩，大便溏泄，此湿胜浸婬之故也，宜用五苓散分利之，湿除而痂自落矣。</p><p>（五苓散）猪苓泽泻肉桂茯苓白术土炒引加灯心水煎服。</p><p>荆防解毒汤</p><p>半掀半连因表热，似落不落势缠绵，荆防解毒芍地草，金银通桔骨翘攒。</p><p>[注]</p><p>痘当落痂之后，宜落不落，其痂一半掀起，一半咬紧，现证身热干燥，肌肤红赤，此热在肌表之证，宜荆防解毒汤主之。</p><p>（荆防解毒汤）</p><p>荆芥防风赤芍药生地黄甘草生金银花木通桔梗地骨皮连翘去心引加生姜水煎服。</p><p>黄连解毒加味汤</p><p>痂落瘢紫黑与焦，毒热郁结未曾消，解毒芩连栀子蘖，加丹生地草金翘。</p><p>[注]</p><p>痘当落痂之后，其瘢或紫或焦或黑，现证通身壮热，烦渴不宁，皆因灌溉时浆未充足，毒气未尽化故也，均宜黄连解毒汤加生地，连翘，丹皮，金银花，甘草主之。</p><p>（黄连解毒加味汤）</p><p>黄连黄芩栀子黄蘖丹皮生地黄甘草生金银花连翘去心引加灯心水煎服。</p><p>解毒防风汤</p><p>落后瘢赤作肿形，内热未解复受风，解毒黄芩生地草，翘蒡荆防金芍升。</p><p>[注]</p><p>痘当落痂之后，瘢凸不干，色赤而艳，或发热或作痒，皆血有余热，复外感于风故也，宜解毒防风汤主之。</p><p>（解毒防风汤）</p><p>黄芩生地黄甘草连翘去心牛蒡子炒研荆芥防风金银花赤芍升麻引加生姜水煎服。</p><p>十全大补汤</p><p>落痂凹陷最可虑，色白形羸气血虚，大补参苓白术草，归芎芍地桂黄耆。</p><p>[注]</p><p>痘当落痂之后，其瘢凹而不起，色白不红，现证精神倦软，饮食懒少，此气血两虚之证也，宜十全大补汤主之。</p><p>（十全大补汤）人参茯苓白术土炙甘草炙当归川芎白芍炒熟地黄肉桂黄耆蜜炙引加煨姜水煎服。</p><p><br/></p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231955.html' class='pagedaohang'>【上一篇】<i>:面部吉凶论</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231953.html' class='pagedaohang'>【下一篇】<i>：杂证门</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>