<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_产后门</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">产后门</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231988.html' class='pagedaohang'>【上一篇】<i>:乳证门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231986.html' class='pagedaohang'>【下一篇】<i>：生育门</i></a></span>
</ul>
<div class="articleContent" id="articleContent"> <h2>胞衣不下证治</h2><p>11。胞衣不下因初产，用力劳乏风冷凝，下血过多产路涩，血入胞衣腹胀疼。急服夺命没竭散，勿使冲心喘满生，谕令稳婆随胎取，休惊产母莫教闻。</p><p>【注】产妇胞衣不下者，或因初产用力困乏，风冷相干致血瘀凝；或因下血过多，血枯产路干涩，或血入胞衣，胀满疼痛，皆能使胞衣不下。均当急用夺命散，即没药，血竭二味为散也。免致上攻心胸，胀满喘急，为害不小。且宜谕令稳婆随胎取下，莫使产母闻之，恐被惊则愈难下也。</p><h2>产门不闭证治</h2><p>12。产门不闭由不足，初产因伤必肿疼，不足十全大补治，甘草汤洗肿伤平。</p><p>【注】凡产后玉门不闭者，多由气血不足所致。亦有因初产伤重者，必肿而疼也。气血不足者，用十全大补汤治之；因伤肿痛者，浓煎甘草汤洗之，其肿伤自平。</p><p>十全大补汤方见首卷</p><h2>血晕证治</h2><p>清魂散</p><p>13。产后血晕恶露少，面唇色赤是停瘀，恶露去多唇面白，乃属血脱不须疑。虚用清魂荆芥穗，人参芎草泽兰随，腹痛停瘀佛手散，醋漆熏法总相宜。</p><p>【注】产后血晕，有因恶露去少，内有停瘀上攻迷晕者，面唇必赤色；有因去血过多，血脱而晕者，面唇必色白。血虚者宜用清魂散，即荆芥穗，人参，川芎，甘草，泽兰叶也。若停瘀腹痛者，用佛手散。</p><p>二者俱宜频烧干漆及用火烧铁钉淬醋，不时熏之。</p><p>佛手散方见首卷</p><h2>恶露不下证治</h2><p>14。恶露不下是何因？风冷气滞血瘀凝，若还不下因无血，面色黄白不胀疼，风冷血凝失笑散，去多圣愈散补而行。</p><p>【注】产后恶露不下，有因风冷相干，气滞血凝而不行者，必腹中胀痛；有因产时去血太多，无血不行者，面色必黄白，腹心不疼，以此辨之。血凝者，用失笑散逐而行之；无血者，用圣愈汤补而行之。</p><p>失笑散　圣愈汤方俱见首卷</p><h2>恶露不绝证治</h2><p>15。恶露不绝伤任冲，不固时时淋漓行，或因虚损血不摄，或因瘀血腹中停。审色污淡臭腥秽，虚补实攻要辨明，虚用十全加胶续，瘀宜佛手补而行。</p><p>【注】产后恶露，乃裹儿污血，产时当随胎而下。若日久不断，时时淋漓者，或因冲任虚损，血不收摄；或因瘀行不尽，停留腹内，随化随行者。当审其血之色，或污浊不明，或浅淡不鲜，或臭，或腥，或秽，辨其为实，为虚，而攻补之。虚宜十全大补汤加阿胶，续断，以补而固之。瘀宜佛手散，以补而行之。</p><p>十全大补汤　佛手散方俱见首卷</p><h2>头疼证治</h2><p>16。产后头疼面黄白，无表无里血虚疼，恶露不行兼腹痛，必因瘀血上攻冲，逐瘀芎归汤最效，虚用八珍加蔓荆。</p><p>【注】产后头痛，若面色黄白，无寒热身痛之表证，又无便秘之里证，则是因产后去血过多，血虚头痛也。若恶露不行，兼腹痛者，乃属瘀血上攻之痛也。去瘀以芎归汤，补虚以八珍汤加蔓荆子。</p><p>八珍汤方见首卷</p><h2>心胃痛证治</h2><p>大岩蜜汤</p><p>17。心痛厥逆爪青白，寒凝大岩蜜温行，四物去芎加独活，姜桂茱萸草远辛。因食恶食多呕吐，曲麦香砂入二陈，大便燥结小便赤，兼热饮冷玉烛冷攻。</p><p>【注】产后心胃痛，若四肢厥逆，爪甲青白，乃风冷寒凝，气血滞涩，宜用大岩蜜汤温以行之，即生地，当归，赤芍，独活，干姜，桂心，吴茱萸，甘草，远志，细辛也。若因饮食停滞，中脘作痛，必恶食呕吐，宜二陈汤加神曲，麦芽，木香，砂仁。若大便结硬，小便赤涩，渴欲饮冷者，乃内有实热也，宜玉烛散攻之。</p><p>玉烛散方见首卷</p><h2>腹痛证治</h2><p>香桂散</p><p>18。去血过多血虚痛，去少壅瘀有余疼，伤食恶食多胀闷，寒入胞中见冷形。血虚当归建中治，瘀壅失笑有奇功，伤食异功加查曲，胞寒香桂桂归芎。</p><p>【注】产后腹痛，若因去血过多而痛者，为血虚痛；若因恶露去少，及瘀血壅滞而痛者，为有余疼；若因伤食而痛者，必恶食胀闷；若因风寒乘虚入于胞中作痛者，必见冷痛形状。血虚宜当归建中汤；血瘀宜失笑散，伤食宜异功散加山查，神曲；胞寒宜香桂散，即佛手散加桂心也。</p><p>当归建中汤　失笑散　异功散方俱见首卷</p><h2>少腹痛证治</h2><p>延胡索散</p><p>19。少腹痛微名儿枕，硬痛尿利血瘀疼，尿涩淋痛蓄水证，红肿须防？？疝癃。儿枕瘀血延胡散，归芍蒲桂琥珀红，蓄水须用五苓散，？？疝吴萸温散行。</p><p>【注】产后少腹痛，其痛若微，乃产时血块未净，名儿枕痛。若少腹坚硬，小便利者，为瘀血痛；少腹硬而小便不利，淋涩胀痛者，乃蓄水作痛；若坚硬红肿而痛者，须防成？？，疝，癃之证。因儿枕瘀血者，宜延胡索散，即当归，赤芍，蒲黄，肉桂，琥珀，红花也。因水蓄者，宜五苓散。若将成？？，疝，癃者，当以吴茱萸汤温散之。</p><p>吴茱萸汤方见首卷　五苓散方见三卷</p><h2>胁痛证治</h2><p>20。胁痛瘀滞犯肝经，左血右气要分明，血用延胡散可治，气宜四君加柴青，去血过多属虚痛，八珍加桂补其荣。</p><p>【注】产后胁痛，因气血瘀滞，干犯肝经。在左多属血，在右多属气。血宜延胡索散，气宜四君子汤加柴胡，青皮。若因去血过多而痛者，为虚痛，宜八珍汤加肉桂，以补其荣血自愈。</p><p>四君子汤　八珍汤方俱见首卷</p><h2>腰痛证治</h2><p>21。腰疼下注两股痛，风冷停瘀滞在经，佛手散加独活桂，续断牛膝桑寄生，血多三陰伤气血，地黄桂附续杜寻。</p><p>【注】产后腰疼下注两股皆痛者，乃产时风冷乘之，瘀血滞于肝经，宜用佛手散加独活，肉桂，续断，牛膝，防风，桑寄生，以温散而行之。若因去血过多，三陰经气亏损者，则当用六味地黄汤加肉桂，附子，续断，杜仲，以温补之。</p><p>佛手散　六味地黄汤方俱见首卷</p><h2>遍身疼痛证治</h2><p>趁痛散</p><p>22。产后身疼荣不足，若因客感表先形，趁痛散用归耆术，牛膝甘独薤桂心，血瘀面唇多紫胀，四物秦艽桃没红。</p><p>【注】产后遍身疼痛，多因去血过多，荣血不足，或因风寒外客，必有表证。二者俱宜用趁痛散，即当归，黄耆，白术，牛膝，甘草，独活，薤白，桂心也。若面唇紫色身胀痛者，必是停瘀所致，宜用四物汤，加秦艽，桃仁，没药，红花以行之。</p><p>四物汤方见首卷</p><h2>腹中块痛证治</h2><p>23。产后积血块冲疼，多因新产冷风乘，急服延胡散可逐，日久不散</p><p>血瘕成。更有寒疝亦作痛，吴萸温散不须攻。</p><p>【注】产后腹中有块，坚硬攻痛，多因新产之后，风冷乘虚而入，以致瘀血凝结，宜服延胡索散以逐之。若迟久不散，必结成血瘕矣。又有寒疝之证，亦在少腹中攻筑而痛，此属寒气滞涩，宜用吴茱萸汤，温散其寒自愈，不必攻也。</p><p>吴茱萸汤方见首卷</p><h2>筋挛证治</h2><p>24。产后筋挛鸡爪风，血亏液损复乘风，无汗养荣兼散邪，四物柴瓜桂钩藤，有汗八珍加桂枝，黄耆阿胶大补荣。</p><p>【注】产后筋脉拘挛疼痛，不能舒展，俗名鸡爪风。皆由产后血液亏损，不能荣筋，又被风乘，故令拘挛疼痛也。无汗者，宜于养荣之中兼祛外邪，用四物汤加柴胡，木瓜，桂枝，钩藤。若有汗者，宜八珍汤加桂枝，黄耆，阿胶，以大补其荣血可也。</p><p>四物汤　八珍汤方俱见首卷</p><h2>伤食呕吐证治</h2><p>25。产后伤食心下闷，恶食嘈杂吞吐酸，六君查曲香砂共，呕逆痰涎二陈煎。</p><p>【注】产后过食肉面，伤于饮食者，必心胸饱闷，恶闻食气，懊？？嘈杂，吞酸吐酸，宜用六君汤加山查，神曲，香附，缩砂，以补而消之。若更呕逆痰涎，必是兼痰，兼饮，宜二陈汤加减调治。</p><p>六君子汤见首卷二陈汤见三卷</p><h2>呃逆证治</h2><p>丁香豆寇散　茹橘饮26。产后呃逆胃虚寒，丁香白寇伏龙肝，桃仁吴萸汤冲服，不应急将参附添，热渴面红小便赤，竹茹干柿橘红煎。</p><p>【注】产后呃逆，皆因气血两伤，脾胃虚寒，中焦之气厥而不顺所致，宜服丁香豆蔻散，即丁香，白豆蔻，伏龙肝，为末也。用桃仁，吴茱萸，煎汤冲服。如不效，当以参附汤峻补之。若发热面红，小便赤色，属热实者，宜用竹茹，干柿，橘红，煎服之，名茹橘饮。</p><h2>气喘证治</h2><p>二味参苏饮27。产后气喘为危候，血脱气散参附煎，败血上攻面紫黑，二味参苏夺命痊。</p><p>【注】产后气喘，极危证也。因下血过多，荣血暴竭，卫气无倚，孤陽上越，宜骤补其气，用参，附煎汤，不时饮之。若因恶露不行，败血上攻于肺而喘者，必面色紫黑，宜夺命散下瘀，瘀去喘自定。虚者参苏饮，即人参一两为末，苏木二两煎汤，冲服也。</p><h2>浮肿证治</h2><p>枳术汤　小调中汤</p><p>28。产后肿分气水血，轻浮胀满气之形，水肿喘嗽小便涩，皮如熟李血之情。气肿枳术汤最效，水肿茯苓导水灵，血肿调中归芍术，茯陈煎冲小调经。归芍珀麝辛桂没，理气调荣瘀血行。</p><p>【注】产后浮肿，由于败血乘虚流入经络，血化为水，故令浮肿。然有气肿，水肿之别，不可不辨也。若轻虚浮肿，心胸胀满者，因素有水饮所作，名曰气分也，宜用枳术汤，即枳实，白术，煎汤服之；若喘嗽小便不利者，则为水肿，宜茯苓导水汤利之；若皮如熟李，或遍身青肿者，则为血分，宜小调中汤治之。其方即当归，白芍药，白术，茯苓，陈皮，煎汤，冲小调经散服之，即当归，赤芍，琥珀，麝香，细辛，肉桂心，没药也。</p><p>茯苓导水汤方见三卷</p><h2>发热总括</h2><p>29。产后发热不端，内伤饮食外风寒，瘀血血虚与劳力，三朝蒸乳亦当然，陰虚血脱陽外散，攻补温凉细细参。</p><p>【注】产后发热之故，非止一端。如食饮太过，胸满呕吐恶食者，则为伤食发热；若早起劳动，感受风寒，则为外感发热；若恶露不去，瘀血停留，则为瘀血发热；若去血过多，陰血不足，则为血虚发热。</p><p>亦有因产时伤力，劳乏发热者，三日蒸乳发热者。当详其有余不足，或攻，或补，或用凉药正治，或用温热反治，要在临证细细参考也。</p><h2>发热证治</h2><p>加味四物汤　加味异功散　生化汤</p><p>30。产后发热多血伤，大法四物加炮姜，头疼恶寒外感热，四物柴胡葱白良。呕吐胀闷伤食气，异功查曲厚朴姜，脾不化食六君子，瘀血腹痛生化汤，当归川芎丹参共，桃仁红花炮干姜。</p><p>【注】产后发热，多因陰血暴伤，陽无所附，大法宜四物汤加炮姜，从陰引陽为正治。若头疼恶寒而发热者，属外感，不当作伤寒治，惟宜用四物加柴胡，葱白服之。若呕吐胀闷，属伤食；若倦怠气乏者，属伤气，宜异功散加山查，神曲，厚朴，生姜治之。若因脾虚不能化食而停食发热者，宜六君子汤。若因瘀血发热者，必兼腹痛，宜用生化汤，即当归，川芎，丹参，桃仁，红花，姜炭也。</p><p>六君子汤　异功散　四物汤方俱见首卷十全大补汤　八珍汤　当归补血汤　参附煎31。劳力发热用十全，气血两虚八珍痊，血脱躁热补血效，虚陽外越参附煎。</p><p>【注】产后发热，因产时用力劳乏者，宜十全大补汤；气血两虚者，八珍汤；去血过多，血脱烦躁干渴，面赤而热者，宜当归补血汤。若陰血暴脱，孤陽无附而外越发热者，急进参附汤。迟者必大汗大喘，是陽欲亡，虽药必无救矣!十全大补汤　八珍汤　当归补血汤方俱见首卷</p><h2>寒热总括</h2><p>32。寒热往来递更换，乍寒乍热时热寒，寒热似疟按时发，壮热憎寒热畏寒。</p><p>【注】产后寒热，名既不同，其证亦异，当先明辨之。如曰寒热往来者，谓寒去热来，热去寒来，递相更换也。曰乍寒乍热者，谓有时寒有时热，寒热无定时也。曰寒热似疟者，谓或先寒后热，或先热后寒，一定不移，至其时而始作也。曰壮热憎寒者，谓其身既壮热，而复时时畏寒也。</p><p>33。往来寒热陰陽格，时热时寒荣卫乘，寒热似疟瘀兼食，壮热憎寒带表推。</p><p>【注】产后血气虚损，陰陽不合，则寒热往来；陰陽相乘，荣卫不调，则时寒时热；败血不散，饮食停滞，则寒热似疟；汗出遇风，则壮热憎寒。有诸内，自形诸外，辨之既明，然后治无不愈矣。</p><h2>寒热证治</h2><p>34。往来寒热陰陽格，柴胡四物各半汤，荣卫不和乍寒热，归芍芎参甘草姜。寒热似疟瘀兼食，生化柴胡查曲良，憎寒壮热更生散，归地芎参荆穗姜。</p><p>【注】产后陰陽不和，往来寒热者，宜柴胡四物汤。若荣卫不调，乍寒乍热者，用增损四物汤，其方即当归，白芍，川芎，人参，甘草，干姜也。若停瘀兼食寒热似疟者，用生化汤加柴胡，山查，神曲。若感受风寒，憎寒壮热者，宜更生散，即当归，熟地，川芎，人参，荆芥穗，干姜也。</p><p>柴胡四物汤方见首卷</p><h2>自汗头汗总括</h2><p>35。产后陰虚陽气盛，微微自汗却无妨，头汗陰虚陽上越，周身大汗是亡陽。</p><p>【注】产后血去过多则陰虚，陰虚则陽盛。若微微自汗，是荣卫调和，故虽汗无妨。若周身无汗，独头汗出者，乃陰虚陽气上越之象也。</p><p>若头身俱大汗不止，则恐有亡陽之虑矣。</p><h2>自汗头汗证治</h2><p>当归六黄汤　黄耆汤</p><p>36。虚热上蒸头汗出，治用当归六黄汤，黄芩连柏炒黑用，归耆生熟二地黄。自汗黄耆汤牡蛎，耆术苓甘麦地防，大汗不止陽外脱，大剂参附可回陽。</p><p>【注】产后亡血陰虚，陽热上蒸，头上汗出至项而还者，宜当归六黄汤，即黄连，黄芩，黄柏，当归，黄耆，生地，熟地也。内芩，连，柏，三味俱炒黑用。若自汗太甚，宜黄耆汤，即牡蛎粉，黄耆，白术，茯苓，甘草，麦冬，熟地，防风也。若陰血大脱，孤陽外越，大汗不止，非大剂参附，不能回陽也。</p><h2>中风证治</h2><p>37。产后中风惟大补，火气风痰末治之，十全大补为主剂，临证详参佐使宜。</p><p>【注】产后气血大虚，虽患中风，惟宜大补。即有火热，风痰，气闭，亦当末治。总以十全大补汤主之，临证详参其火气，风痰，而佐使之。</p><p>十全大补汤方见首卷</p><h2>痉病证治</h2><p>加味八珍汤</p><p>38。新产血虚多汗出，易中风邪痉病成，口噤项强身反折，八珍耆附桂防风，摇头气促寒不止，两手撮空莫望生。</p><p>【注】产后血气不足，脏腑皆虚多汗出，腠理不密，风邪乘虚袭入，遂成痉证。手三陽之筋结于颔颊，风入颔颊则口噤。陰陽经络周环于身，风中经络，则头项，肩背强直，如角弓反张之状，产后患此，皆属虚象。惟宜用八珍汤加黄耆，附子，肉桂，大补其陰陽，少佐防风以治之。若见头摇喘促汗出不止，两手撮空者，则为真气去，邪气独留，必死之候，故曰莫望生也。</p><p>八珍汤方见首卷</p><h2>瘛瘲抽搐证治</h2><p>加味八珍汤</p><p>39。陰血去多陽气炽，筋无所养致抽搐，发热恶寒烦又渴，八珍丹地钩藤钩，抽搐无力戴眼折，大汗不止命将休。</p><p>【注】产后血去太多，陽气炽盛，筋无所养，必致瘛瘲抽搐，发热恶寒，心烦口渴，不宜作风治，惟当气血兼补，用八珍汤加丹皮，生地，钩藤钩治之。若无力抽搐，戴眼反折，大汗不止者，则为不治之证，故曰命将休也。</p><p>八珍汤方见首卷</p><h2>不语证治</h2><p>加味八珍汤　星连二陈汤　七珍散</p><p>40。产后不语分虚实，痰热乘心败血冲，气血两虚神郁冒，实少虚多要辨明。虚用八珍藤菖志，痰热星连入二陈，败血冲心七珍散，芎地辛防朱蒲参。</p><p>【注】产后不语，须分虚实治之。有痰热乘心者；有败血冲心者；有气血两虚而郁冒神昏者。大抵产后属虚者多，而实者少也。虚宜八珍汤加钩藤，菖蒲，远志；痰热宜二陈汤加胆星，黄连；败血冲心宜七珍散，即川芎，生地，细辛，防风，朱砂，菖蒲，人参也。</p><p>八珍汤方见首卷　二陈汤方见三卷医宗金鉴　四十八卷</p><h2>惊悸恍惚证治</h2><p>茯神散　加味归脾汤</p><p>1。产后血虚心气弱，惊悸恍惚不安宁，养心须用茯神散，参耆地芍桂茯神，琥珀龙齿归牛膝，忧思归脾砂齿灵。</p><p>【注】产后血虚，心气不守，神志怯弱，故令惊悸，恍惚不宁也。宜用茯神散，其方乃人参，黄耆，熟地，白芍，桂心，茯神，琥珀，龙齿，当归，牛膝也。若因忧愁思虑，伤心脾者，宜归脾汤加朱砂，龙齿治之。</p><p>归脾汤方见首卷</p><h2>妄言见鬼发狂证治</h2><p>妙香散</p><p>2。产后谵狂见鬼神，败血冲心小调经，心虚闷乱妙香散，二茯参耆远志辰，甘桔木麝山药末，归地煎调效若神。</p><p>【注】产后败血冲心，狂乱见鬼，谵言妄语者，宜服小调经散。若因心血虚，神不守舍而闷乱者，则用妙香散，即茯苓，茯神，人参，黄耆，远志，辰砂，甘草，桔梗，木香，麝香，山药为散，以当归，熟地煎汤，调服即愈，其效如神。</p><h2>虚烦证治</h2><p>人参当归汤</p><p>3。产后血虚烦短气，人参当归汤最良，参麦归芍熟地桂，瘀血冲心失笑方，去血过多烦躁甚，须用当归补血汤。</p><p>【注】产后血虚，心烦短气者，宜人参当归汤，即人参，麦冬，当归，白芍，熟地，肉桂也。若因败血冲心者，宜服失笑散。若去血过多，烦而躁者，乃亡血证也，宜当归补血汤。</p><p>当归补血汤　失笑散方俱见首卷</p><h2>发渴证治</h2><p>参麦饮　加味四物汤　竹叶归耆汤</p><p>4。气虚津短参麦饮，血虚四物粉麦煎，渴甚竹叶归耆效，参术归耆竹叶甘。</p><p>【注】产后气虚津液不足而渴者，宜参麦饮，即人参，麦冬，五味子也。血虚而渴者，宜四物汤加花粉，麦冬；若渴甚不解者，用竹叶归耆汤，其方乃人参，白术，当归，黄耆，竹叶，甘草，煎服也。</p><p>四物汤方见首卷</p><h2>咳嗽证治</h2><p>旋覆花汤　麦味地黄汤　加味佛手散</p><p>5。产后咳嗽感风寒，旋覆花汤荆穗前，麻杏半苓赤芍药，五味甘草枣姜煎。虚火上炎冲肺嗽，麦味六黄滋化源，瘀血入肺佛手散，加入桃红杏贝延。</p><p>【注】产后咳嗽，若因起动太早，感冒风寒者，用旋覆花汤，即荆芥穗，前胡，麻黄，杏仁，半夏，茯苓，赤芍药，五味子，甘草，旋覆，枣，姜也。若因陰虚火炎，上烁肺金而嗽者，宜六味地黄加麦冬，五味子，名麦味地黄汤，滋其化源。若因瘀血上冲入肺而嗽者，宜佛手散，加桃仁，红花，杏仁，川贝母，延胡索，以破其瘀，其嗽自愈。</p><p>六味地黄汤　佛手散方俱见首卷</p><h2>衄血证治</h2><p>人参泽兰叶汤</p><p>6。产后口鼻黑而衄，胃绝肺败药难医，参兰丹膝生熟地，童便多冲冀万一。</p><p>【注】产后恶露不下，虚火载血上行，溢出鼻窍，不循经脉，变黑色见于口鼻，为热极反兼水化，故曰胃绝肺败，药难医也。或用人参泽兰叶汤，即人参，泽兰叶，丹皮，牛膝，生地，熟地煎汤，多冲童便饮之，间有得生者，然亦希冀于万一者耳。</p><h2>痢证总括</h2><p>7。产后痢名产子痢，饮食生冷暑寒干，里急后重有余病，日久滑脱不足看。赤黄稠粘多是热，清彻鸭溏定属寒，寒热温清调补涩，虚实新久要详参。</p><p>【注】产后痢者，名产子痢。多因饮食不调，贪食生冷，或起居不慎，冲寒受暑所致。若腹中？？痛，里急后重者，属有余之证；若日久虚寒滑脱者，属不足之证。痢色黄赤稠粘，多属于热；清稀澄彻如鸭粪，则属于寒。治之之法：热者清之，寒者温之，冷热不和者调之，虚者补之，实者泻之，虚实新久之间，宜细心详参也。</p><h2>痢疾证治</h2><p>槐连四物汤　芍药汤　真人养藏汤</p><p>8。热痢槐连四物效，冷热有余芍药汤，芍药芩连归木草，枳桂坠槟痛大黄。虚寒滑脱参术桂，芍药诃寇广木香，甘草粟壳名养脏，日久十全大补汤。</p><p>【注】热者清之，故热痢宜槐连四物汤，即四物汤加槐花，黄连，以清热而坚肠也。冷热不和者调之，故宜芍药汤，即白芍药，黄芩，黄连，当归，木草，甘草，肉桂，槟榔。坠者倍加槟榔，痛加生大黄也。若虚寒滑脱，则宜温补而固涩之，宜真人养脏汤，即人参，白术，白芍药，肉桂，肉豆蔻，诃子，木香，甘草，罂粟壳，同煎服也。若日久不止，气血大虚，宜十全大补汤补之。</p><p>四物汤　十全大补汤方俱见首卷人参败毒散　香连丸　加味四物汤</p><p>9。有表痢用败毒散，羌独枳梗共柴前，参苓芎草姜葱引；暑湿成痢用香连，血渗大肠成血痢，四物胶榆余□添。</p><p>【注】外感风寒成痢者，宜人参败毒散，即羌活，独活，枳壳，桔梗，柴胡，前胡，人参，茯苓，川芎，甘草，姜，葱引也。若因暑湿致痢，宜香连丸，即黄连，木香，为丸也。若败血渗入大肠成血痢者，宜四物加阿胶，地榆，血余，乌□鱼骨服之。</p><p>四物汤方见首卷</p><h2>疟疾</h2><p>加味生化汤　加味二陈汤　藿香正气汤</p><p>10。产后疟多因瘀血，荣卫不和热寒兼，生化汤中加柴甲，痰食二陈查朴添。外感不正正气散，陈半苓术苏朴甘，腹皮桔梗藿香芷，引加姜枣一同煎。</p><p>【注】产后患疟，多因瘀血停留，荣卫不和，故寒热往来也。宜用生化汤加柴胡，鳖甲服之。若因痰饮食积者，宜二陈汤加山查厚朴。若果外感风寒，方可用霍香正气散治之，其方即陈皮，半夏，茯苓，白术，苏叶，厚朴，甘草，大腹皮，桔梗，霍香，白芷也。</p><p>二陈汤方见三卷</p><h2>蓐劳虚羸总括</h2><p>11。产后失调气血弱，风寒外客内停瘀，饮食过伤兼劳怒，不足之中挟有余。寒热往来脐腹痛，懒食多眠头晕迷，骨蒸盗汗痰嗽喘，面黄肌瘦力难支，蓐劳先须调脾胃，后调荣卫补其虚。</p><p>【注】产后气血两虚，起居不慎，风寒外袭，瘀血内停，更或饮食厚味过伤，忧劳忿怒，乃不足之中挟有余之证。致生寒热往来，脐腹胀痛，懒进饮食，喜眠卧，起则头晕昏迷，骨蒸潮热，盗汗，自汗，痰喘，咳嗽，面色萎黄，肌肉削瘦，气力难支，名为蓐劳，医治甚难。</p><p>凡欲疗斯疾者，必当先调理其脾胃，使饮食强健，能胜药力，然后调其荣卫，补其虚损，始能痊愈。</p><h2>蓐劳虚羸证治</h2><p>三合散</p><p>12。扶脾益胃六君子，谷化精微气血强，能食渐觉精神爽，调卫和荣三合良。八珍去术小柴共，随证加减效非常，病退虚羸补气血，八珍十补养荣方。</p><p>【注】产后蓐劳治法，当先扶脾益胃，宜六君子汤加减用之。使脾胃强壮，能食能消，则后天水谷之气，化生精微，气血自然壮盛，精神自然渐爽。然后调其卫气，和其荣血，宜三合散，即八珍汤去白术加小柴胡汤，乃人参，柴胡，黄芩，半夏，甘草也，随证加减治之。如寒热往来，脐腹胀痛，则去人参，黄芩，生地，加延胡，桃仁；如懒食，喜睡，头眩，则去柴胡，加黄耆，缩砂，陈皮；如骨蒸，盗汗，自汗，则去川芎，柴胡，加鳖甲，地骨皮，牡蛎；如痰喘，咳嗽，则去人参，柴胡，加麦冬，川贝母，百合；如面黄肌瘦，乏力，则去柴胡，川芎，加黄耆，倍用人参，临证消息之。服后如诸证已痊，惟觉虚嬴者，则以八珍，十全，养荣等方培补之。</p><p>六君子汤　八珍汤　十全大补汤　益气养荣汤方俱首卷</p><h2>血崩</h2><p>加味十全大补汤　加味逍遥散</p><p>13。产后亡血更血崩，血脱气陷并非轻，十全大补胶升续，枣仁山萸姜炭寻。若因暴怒伤肝气，逍遥栀地白茅根，瘀停少腹多胀痛，佛手失笑效如神。</p><p>【注】产后陰血已亡，更患崩证，则是血脱气陷，其病非轻，当峻补之。宜用十全大补汤加阿胶，升麻，续断，枣仁，山萸，炮姜炭，以升补其脱陷可也。若因暴怒伤肝血妄行者，宜逍遥散加黑栀，生地，白茅根，以清之。若因内有停瘀者，必多小腹胀痛，当用佛手散，失笑散，以补而逐之。</p><p>十全大补汤　逍遥散　佛手散　失笑散方俱见首卷</p><h2>大便秘结</h2><p>14。产后去血亡津液，胃燥肠枯大胃难，饮食如常无所苦，不须妄下损真元，量其虚实通利导，血旺津回听自然。</p><p>【注】产后去血过伤其津液，多致胃燥肠枯，故令大便秘结。若饮食如常，无胀满之苦者，不宜轻下，反伤元气。惟宜量其虚实，用诸导法，待血旺津回，大便自然顺利也。</p><h2>小便淋闭</h2><p>加味四物汤</p><p>15。产后淋闭腹胀痛，热邪挟血渗胞中，四物蒲瞿桃仁膝，滑石甘草木香通。</p><p>【注】产后热邪挟瘀血流渗胞中，多令小便淋闭，宜四物汤加蒲黄，瞿麦，桃仁，牛膝，滑石，甘草梢，木香，木通治之。</p><p>四物汤方见首卷</p><h2>小便频数不禁淋沥</h2><p>黄耆当归散　加味地黄汤</p><p>16。产后小便数且白，肾虚不固自遗尿。因产伤胞多淋沥，频数补中益气宜。胞伤黄耆当归治，参耆术芍草当归，不禁六味加桂附，益智螵蛸补骨脂。</p><p>【注】产后气虚下陷，多令小便频数而色白。肾虚不固，小便自遗。</p><p>因产时稳婆不慎，伤其胞脬，多致小便淋沥。气虚频数者，宜补中益气汤升举之。伤胞淋沥者，宜黄耆当归散补之，其方即黄耆，当归，人参，白术，白芍，甘草也，引用猪草胞同煮服。肾虚遗尿不禁者，宜六味地黄汤加肉桂，附子，名桂附地黄汤，更加益智仁，桑螵蛸，补骨脂治之。</p><p>补中益气汤　六味地黄汤方俱见首卷</p><h2>大便出血</h2><p>加味芩连四物汤</p><p>17。产后便血大肠热，四物芩连酒炒黑，地榆阿胶荆穗炒，蜜制升麻棕榈灰。脾虚不摄归脾效，气虚下陷补中宜。</p><p>【注】产后大便出血，有因大肠经热者，宜芩连四物汤，黄芩，黄连俱酒炒黑用，更加地榆，阿胶，荆芥穗微炒，蜜制升麻，棕榈皮灰治之。若因脾虚不能摄血者，宜归脾汤。中气下陷，补中益气汤。</p><p>芩连四物汤　归脾汤　补中益气汤方俱见首卷</p><h2>败血成痈</h2><p>加味生化汤</p><p>18。荣气不从逆肉理，败血留内发痈疽，只用生化加连翘，银花甘草乳没宜。切勿败毒施过剂，致令溃腐必难医。</p><p>【注】产后气血两虚，荣气不从，逆于肉理，或败血留内结成痈疽者，只宜用生化汤加连翘，金银花，甘草节，乳香，没药治之。切不可用寒凉败毒之药，恐溃后腐烂，必难医治。</p><h2>产后虚实宜审</h2><p>19。震亨产后惟大补，从政莫作不足看，二说须合形证脉，攻补虚实仔细参。</p><p>【注】朱震亨云：产后气血两虚，惟宜大补，虽有他证，以末治之。</p><p>张从政云：产后慎不可作诸虚不足治之。二说各有偏处，当合形，证，脉三者细参，方不致误。</p><h2>产后门汇方</h2><p>1。开骨散</p><p>当归五钱　龟板（醋炙，研）三钱　川芎二钱　妇人发一团水煎服。</p><p>2。夺命散</p><p>没药　血竭各等分，上研为细末。才产下，便用童便细酒各半杯，煎一两沸，调下二钱，良久再服。其恶血自下行，便不冲上，免生百疾。</p><p>3。清魂散</p><p>泽兰叶　人参各二两　川芎五钱　荆芥穗一两　甘草（炙）二钱，</p><p>上为末。用温酒热汤各半杯，调一钱灌之，下咽，眼即开，气定即醒。</p><p>4。大岩蜜汤</p><p>当归　熟地　白芍各二钱　干姜　肉桂各一钱　吴茱萸　独活　远志（炙）　细辛　甘草（炙）各八分，上水煎服。</p><p>5。香桂散</p><p>当归　肉桂　川芎各等分，上为末，酒调服。</p><p>6。延胡索散</p><p>当归　赤芍　生蒲黄　桂心　琥珀　红花　延胡索各等分，以上以好醋浸一宿，焙干为末。每服二钱，酒调。</p><p>7。趁痛散</p><p>当归　官桂　白术　黄耆　独活　牛膝　生姜各五钱　甘草（炙）</p><p>薤白各三钱半，桑寄生五钱，上嚼咀，每服五钱，水煎服。</p><p>8。丁香豆蔻散</p><p>公丁香　白豆蔻仁　伏龙肝各等分，上为末，生姜汤点服。</p><p>9。茹橘饮竹茹　橘红各三钱　干柿一枚，水，姜煎服。</p><p>10。参附汤</p><p>人参一两　附子（炮）五钱，上作一服，姜，枣水煎，徐徐服。去人参加黄耆，名耆附汤。</p><p>11。二味参苏饮人参（为末）一两　苏木二两，上以苏木煎汤，冲人参末服。</p><p>12。枳术汤</p><p>枳实（炒）二两　白术（土炒）二两，水，姜煎服。</p><p>3。小调中汤</p><p>茯苓　当归　白芍　陈皮各一钱　白术一钱五分，上作一剂，煎汤服。</p><p>14。小调经散</p><p>白芍　当归　没药　琥珀　桂心各一钱　细辛　麝香各五分，上为细末，每服五分。姜汁，温酒各少许调服。</p><p>15。更生散</p><p>当归　川芎　人参　生地各二钱　荆芥穗三钱　干姜（炮）八分，水煎服。</p><p>16。当归六黄汤</p><p>当归　熟地（自制）　黄耆（炙）各二钱　生地　黄柏（炒黑）　黄芩（炒黑）　黄连（炒黑）各一钱，上水煎服。</p><p>17。黄耆汤</p><p>黄耆（炙）三钱　牡蛎粉二钱　白术（土炒）二钱　茯苓一钱　麦冬二钱　熟地三钱　防风一钱　甘草（炙）七分，上加浮小麦一合，煎服。</p><p>18。七珍散</p><p>人参　石菖蒲　生地　川芎各一两　细辛一钱　防风　辰砂（另研）各五钱。上为细末，每服一钱。薄荷煎汤调服。</p><p>19。茯神散</p><p>茯神（去木）一两　人参　黄耆（炙）　赤芍　牛膝　琥珀　龙齿（研）各一钱五分　生地一两五钱　桂心五钱　当归二两，上为末，每服三钱，水煎服。</p><p>20。妙香散</p><p>甘草（炒）五钱　远志（制，去心）　山药（姜汁炙）　茯苓茯神（去木）　黄耆（炙）各一两　人参　桔梗各五钱　辰砂（另研）三钱　麝香（另研）二钱　木香一钱五分，上为细末，每服二钱。当归，熟地煎汤调下。</p><p>21。参麦饮人参　麦冬，上水煎服。</p><p>22。人参当归汤</p><p>人参　当归　熟地　麦冬　白芍各二钱　五味子三分　桂枝一钱，上锉，水煎服。</p><p>23。竹叶归耆汤</p><p>人参　白术（土炒）　当归　黄耆（炙）各二钱　竹叶二十片　甘草（炙）五分，上锉，水煎服。</p><p>24。旋覆花汤</p><p>旋覆花　赤芍药　荆芥穗　半夏曲　前胡　甘草（炙）　茯苓　五味子　杏仁（去皮尖，麸炒）　麻黄各等分。上？？咀，每服四钱。</p><p>水一盏半，生姜三片，枣一枚，煎至七分，去滓，食前温服。有汗不宜用。</p><p>25。人参泽兰叶汤</p><p>人参五钱　泽兰叶　丹皮　牛膝各二钱　生地三钱　熟地五钱藕节五枚，煎，冲童便服。</p><p>26。槐连四物汤</p><p>当归　川芎　赤芍药　生地　槐花　黄连（炒）各一钱　御米壳（去蒂，蜜炙）五分，上锉，水煎服。</p><p>27。芍药汤</p><p>芍药（炒）　当归　黄连（炒）各半两　槟榔　木香　甘草（炙）各二钱　肉桂二钱五分　黄芩（炒）三钱，上每服半两，水煎。如不减，加大黄。此证又有因中气虚弱，脾气郁结者，治当审察。</p><p>28。真人养脏汤</p><p>人参　白术　白芍药各二钱　肉桂　肉豆蔻　诃子（煨）各一钱　木香　甘草　罂粟壳各八分，上锉，姜，枣煎服。</p><p>29。人参败毒散</p><p>羌活　独活　柴胡　前胡各一钱五分　枳壳　桔梗　人参　茯苓各一钱　川芎八分　甘草五分，上锉，姜，葱煎服。</p><p>30。香连丸</p><p>黄连（净）十二两　吴茱萸（去枝梗）十两，上先将二味用热水拌和，入磁器内，置热汤炖一日，同炒至黄连紫黄色，去茱用连为末，每末四两，入木香末一两，淡醋米饮为丸，梧桐子大，每服二，三十丸，滚汤下。久痢中气下陷者，用补中益气汤下；中气虚者，用四君子汤下；中气虚寒者，加姜，桂。</p><p>31。藿香正气散</p><p>藿香一钱五分　桔梗　大腹皮　紫苏　茯苓　白术（炒）　白芷　半夏曲　陈皮　厚朴（炙）各一钱　甘草（炙）五分，上锉，加姜，枣，水煎服。</p><p>32。三合散</p><p>当归　白芍　茯苓　熟地各一两　柴胡　人参各一两五钱　黄芩　半夏（制）　甘草各六钱　川芎一两，上为粗末，每服一两。水一钟半，煎服，日三。</p><p>33。黄耆当归散</p><p>人参　白术（土炒）　黄耆　当归　白芍各三钱　甘草八分，上锉，姜，枣水煎服。</p><p>34。桂附地黄汤</p><p>熟地四钱　山萸肉　山药各二钱　丹皮　泽泻　茯苓各一钱五分　附子（制）　肉桂各一钱，上锉，水煎服。</p><p>35。回生丹</p><p>锦纹大黄（为末）一斤　苏木（打碎，用河水五碗，煎汁三碗听用）三两　大黑豆（水浸取壳，用绢袋盛壳，同豆煮熟，去豆不用，将壳晒干，其汁留用）三升　红花（炒黄色，入好酒四碗，煎三，五滚，去渣，取汁听用）三两　米醋（陈者佳）九斤。将大黄末一斤，入净锅，下米醋三斤，文火熬之，以长木筋不住手搅之成膏</p><p>，再加醋三斤熬之，又加醋三斤，次第加毕，然后下黑豆汁三碗，再熬，次下苏木汁，次下红花汁，熬成大黄膏。取入瓦盆盛之，大黄锅粑亦铲下，入后药同磨：人参　当归（酒洗）　川芎（酒洗）　香附（醋炒）　延胡索（酒炒）　苍术（米泔浸炒）　蒲黄（隔纸炒）　茯苓　桃仁（去皮，尖，油）各一两　川牛膝（酒洗）五钱　甘草（炙）　地榆（酒洗）川羌活　广橘红　白芍（酒炒）各五钱　木瓜　青皮（去穣，炒）各三钱　乳香　没药各二钱　益母草三两　木香四钱　白术（米泔浸炒）三钱　乌药（去皮）二两五钱　良姜四钱　马鞭草五钱　秋葵子三钱　熟地（酒浸，九次蒸晒，如法制就）一两　三棱（醋浸透，纸裹煨）五钱五灵脂（醋煮化，焙干，研细）五钱　山萸肉（酒浸，蒸捣）</p><p>五钱，上三十味，并前黑豆壳，共晒为末，入石臼内，下大黄膏拌匀，再下炼熟蜜一斤，共捣千杵，取起为丸。每丸重二钱七，八分，静室陰干须二十余日。不可日晒，不可火烘，干后只重二钱有零。铄蜡护之，即蜡丸也。用时去蜡壳，调服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231988.html' class='pagedaohang'>【上一篇】<i>:乳证门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231986.html' class='pagedaohang'>【下一篇】<i>：生育门</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>