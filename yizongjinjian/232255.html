<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨太阳病脉证并治下篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨太阳病脉证并治下篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232256.html' class='pagedaohang'>【上一篇】<i>:辨阳明病脉证并治全篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232254.html' class='pagedaohang'>【下一篇】<i>：辨太阳病脉证并治中篇</i></a></span>
</ul>
<div class="articleContent" id="articleContent"> <p class="h1-p">太陽中风者，风伤于卫也；伤寒者，寒伤于荣也。其说已详上、中二篇。兹以风寒两伤，荣卫俱病者，疏为下篇。盖风寒二气，多相因而少相离，有寒时不皆无风，有风时不皆无寒。风寒并发，邪中于人，则荣卫兼病，惟其证均无汗，皆谓之实邪，故立大青龙清两解之法，发其寒邪并发，邪中于人，则荣卫兼病，惟其证均无汗，皆谓之实邪，故立大青龙汤两解之法，发其寒邪外闭，风邪内郁，不汗出而烦燥之汗也。然必审其人脉不微弱，无少陰证者，乃可与之。若误施之，则大汗淋漓，厥逆筋惕肉□，必致亡陽之变，故又立真武一汤，以救青龙之误。夫表寒里热者，大青龙固所宜也。若表里俱热，则又非大青龙之所胜任，爰立白虎一汤，以辅青龙之不逮。至于寒热轻微者，则更出桂枝二越婢一汤、麻黄桂枝各半汤、桂枝二麻黄一汤，皆两解荣卫法也。合上、中二篇而熟读之，则三法了然，以之施治，庶不紊耳。</p><p>□</p><p>太陽中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服，服之则厥逆，筋惕肉□，此为逆也。</p><p>【注】</p><p>太陽中风，脉当浮缓，今脉浮紧，是中风之病而兼伤寒之脉也。中风当身不痛，汗自出，今身疼痛，不汗出，是中风之病而兼伤寒之证也。不汗出而烦躁者，太陽郁蒸之所致也。风、陽邪也，寒、陰邪也。陰寒郁于外则无汗，陽热蒸于内则烦躁，此风寒两伤，荣卫同病，故合麻桂二汤加石膏，制为大青龙汤，用以解荣卫同病之实邪也。</p><p>若脉微弱，汗出恶风者，即有烦躁，乃少陰之烦躁，非太陽之烦躁也。禁不可服。服之则厥逆，筋惕肉□之患生，而速其亡陽之变矣。故曰：此为逆也。</p><p>【集注】</p><p>成无己曰：风并于卫者，为荣弱卫强；寒并于荣者，为荣强卫弱。今风寒两伤，故为荣卫俱实，所宜大青龙汤主之也。</p><p>喻昌曰：大青龙汤为太陽无汗而设，与麻黄汤证何异，因有烦躁一证兼见，则非此法不解。</p><p>程应旄曰：此汤非为烦躁设，为不汗出之烦躁设。若脉微弱，汗出恶风者，虽有烦躁证，乃少陰亡陽之象，全非汗不出而郁蒸者比也。</p><p>□</p><p>伤寒脉浮缓，身不疼，但重，乍有轻时，无少陰证者，大青龙汤发之。</p><p>【注】</p><p>伤寒脉当浮紧，今脉浮缓，是伤寒之病而兼中风之脉也。伤寒当身疼，今身不疼，是伤寒之病而兼中风之证也。身轻，邪在陽也；身重，邪在陰也；乍有轻时，谓身重而有时轻也。若但欲寐，身重无轻时，是少陰证也。今无但欲寐，身虽重，乍有轻时，则非少陰证，乃荣卫兼病之太陽证也。脉虽浮缓，证则无汗，属实邪也，故亦以大青龙汤发之。前条以脉微汗出示禁，此条以无少陰证发明，盖详审慎重之至也。此二条，承上篇首条、次条，中篇首条、次条，再揭太陽风寒两伤，以为下篇荣卫兼病之提纲。后凡称太陽中风伤寒，涉于荣卫同病者，皆指此二条而言也。</p><p>【集注】</p><p>方有执曰：大青龙汤，一则曰主之，一则曰发之，何也？主之者，以烦躁之急疾，属动而言；发之者，以但重之沉默，属静而言也。</p><p>喻昌曰：无少陰证，「但重乍有轻时」，六字，早已指明。言但身重而无少陰之欲寐，其为寒因可审，况乍有轻时，不似少陰之昼夜俱重，又兼风因可审，所以力驱其在表之风寒而无疑也。若脉微弱，身重欲寐，则内顾少陰且不遑矣，敢发之乎？又曰：</p><p>细玩二条文义，伤风脉本浮缓，反见浮紧；伤寒脉本浮紧，反见浮缓，是为伤风见寒，伤寒见风，两无疑矣。又当辨无少陰证相杂，则用青龙，万举万当矣。故脉见微弱，即不可用大青龙汤，以少陰病脉必微细也。方氏注：泥弱字牵入中风之脉，陽浮陰弱为解。不思中风之脉，以及误汗等证，太陽上篇已悉，此处但归重分别少陰，以太陽膀胱经与少陰肾经合为表里，其在陰虚之人，表邪不俟传经，早从膀胱袭入肾藏者有之。况两感夹陰等证，临病犹当细察，设少陰不亏，表邪安能飞渡而见身重欲寐等证耶！故有少陰证者，不得已而行表散，自有温经散邪，两相绾照之法，岂可径用青龙之猛剂，立铲孤陽之根乎！</p><p>魏荔彤曰：身重一证，必须辨明，但欲寐而常重，则属少陰。误发其汗，变上厥下竭者，少陰热也；变筋惕肉□者，少陰寒也。其犯误汗之忌一也。</p><h2>大青龙汤方</h2><p>麻黄（去节）六两桂枝二两甘草（炙）二两杏仁（去皮，尖）四十枚生姜（切）三两大枣（擘）十二枚石膏（碎，绵裹）如鸡子大。</p><p>右七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗，汗出多者，温粉扑之。一服汗者，停后服。若复服，汗多亡陽，遂虚恶风，烦躁不得眠也。</p><p>【方解】</p><p>名大青龙者，取龙兴云雨之义也。治风不外乎桂枝，治寒不外乎麻黄，合桂枝麻黄二汤以成剂，故为兼风寒中伤者之主剂也。二证俱无汗，故减芍药，不欲其收也；二证俱烦躁，故加石膏以解其热也。设无烦躁，则又当从事于麻黄桂枝各半汤矣。仲景于表剂中加大寒辛甘之品，则知麻黄证之发热，热全在表；大青龙证之烦躁，热兼肌里矣。初病太陽即用石膏者，以其辛能解肌热，寒能清胃火，甘能生津液，是预保陽明存津液之先着也。粗工疑而畏之，当用不用，必致热结陽明，斑黄狂冒，纷然变出矣。观此，则可知石膏乃中风伤寒之要药，故得麻桂而有青龙之名，得知草而有白虎之号也。服后取微汗，汗出多者，温粉扑之。一服得汗，停其后服，盖戒人即当汗之证，亦不可过汗也。所以仲景桂枝汤中不用麻黄者，是欲其不大发汗也；麻黄汤中用桂枝者，恐其过汗无制也。若不慎守其法，汗多亡陽，变生诸逆，表遂空虚，而不任风，陰盛格陽，而更烦躁不得眠也。</p><p>【集解】</p><p>许叔微曰：仲景治伤寒，一则桂枝，二则麻黄，三则青龙。桂枝治风，麻黄治寒，青龙兼治风寒，不拘时候，施与脉证相对者，无不应手而愈。今人皆能言之，而未晓前人处方用药之意，多不敢用，无足怪也。</p><p>吴绶曰：大青龙汤，治伤寒发热，恶寒不得汗出，烦躁不安，脉浮紧或浮数者，急用此汤发汗则愈，乃仲景之妙法也。譬若亢热已极，一雨而凉，其理可见也。若不晓此理，见其躁热，投以寒凉之药，其害可胜言哉！若脉微弱汗出恶风者，不可用也；如误用之，其害亦不浅。所以脉证不明者，多不敢用也。</p><p>脉浮而紧，浮则为风，紧则为寒，风则伤卫，寒则伤荣。荣卫俱病，骨节烦疼，当发其汗而不可下也。</p><p>【注】</p><p>此发明风寒两伤，荣卫俱病之义也。浮，风邪脉也；风陽也，卫陽也。紧，寒邪脉也；寒陰也，荣陰也，各从其类而伤之。荣卫俱病，骨节烦疼，是大青龙发汗之脉证，虽发热烦躁，其热在肌而不在胃，不可下也。</p><p>□</p><p>太陽病发汗，汗出不解，其人仍发热，心下悸，头眩身□动，振振欲擗地者，真武汤</p><p>主之。</p><p>【注】</p><p>此申首条，示人以救逆之法也。首条言误汗，此条言过汗，互文以明其义也。盖二证皆属亡陽，故均当以真武汤主之，扶陽抑陰以救其逆也。大汗出，仍热不解者，陽亡于外也；心下悸筑筑然动，陽虚不能内守也；头眩者，头晕眼黑，陽微气不能升也；身□动者，蠕蠕然□动，陽虚液涸，失养于经也。振耸动也；振振欲擗地者，耸动不已，不能兴起，欲堕于地，陽虚气力不能支也。</p><p>【集注】</p><p>张璐曰：此为误用大青龙因而致变者立法也。汗出虽多而热不退，则邪未尽而正已大伤，况里虚为悸。上虚为眩，经虚为□，身振振摇，无往而非亡陽之象，所以用真武，把关坐镇之法也。</p><p>汪琥曰：或问治不在表，何以方中尚用生姜？盖病自过汗而来，虽无郁热可发，其内外寒邪犹在，用生姜者，乃温中有发也。</p><h2>真武汤方</h2><p>见少陰篇</p><p>□</p><p>太陽病二日，反躁，反熨其背，而大汗出，大热入胃，胃中水竭，躁烦，必发谵语，十余日，振栗自下利者，此为欲解也。故其汗从腰以下不得汗，欲小便不得，反呕欲失溲，足下恶风，大便□，小盒饭数而反不数，及多大便已，头卓然而痛，其人足心必热，?b气下流故也。</p><p>【注】</p><p>太陽病中风、伤寒，二日不躁，今反躁者，是不得汗出而躁，大青龙汤证也。不以青龙汤发汗，反以火劫熨背，逼汗大出，火邪入胃，胃热水竭，则烦躁谵语所必发也。</p><p>十有余日，邪正相持，持久必争，争必振栗作解，然解非汗出及下利，邪无从解也。</p><p>若自下利，此为欲从里解也；若自汗出，此为欲从表解也。今十余日不自下利，而有欲小便不得，反呕欲失溲者，是里不解也；不自汗出，而下身无汗，足下恶风者，是表不解也。里不解者，大便必□，小盒饭数而反不数，则知水留胃中，久必肠润，其久积之大便自应多下而解也。及多大便已，虽小便不得，诸病不解，其头卓然而痛，是里解表未悉解也。表未悉解者，是因火逼汗出，而从腰以下不得汗，乃上解而下未解也。故有小便不得，诸在下之病。今虽里解，而其人头卓然而头者，是表之余邪上逆也。足心必热者，里之余热下流也。谷气者，即胃气也，言胃中热气随大便而下流也。此病皆由妄行火劫致变，难以拘定成规，当诊犯何逆，随证治之可也。</p><p>□</p><p>服桂枝汤，大汗出，脉洪大者，与桂枝汤如前法。若形似疟，一日再发者，汗出必解，宜桂枝二麻黄一汤。</p><p>【注】</p><p>服桂枝汤，大汗出，病不解，脉洪大，若烦渴者，则为表邪已入陽明，是白虎汤证也。今脉虽洪大而不烦渴，则为表邪仍在太陽，当更与桂枝汤如前法也。服汤不解，若形如疟，日再发者，虽属轻邪，然终是为风寒所持，非汗出必不得解，故宜桂枝二麻黄一汤，小发荣卫之汗，其不用麻黄桂枝各半汤者，盖因大汗已出也。</p><p>【集注】</p><p>方有执曰：服桂枝汤，证转大汗出，脉转洪大者，乃风多寒少，风邪欲散而以微寒持之，两者皆不得解，而寒热如疟也。桂枝二麻黄一汤者，重解风而轻于散寒也。</p><h2>桂枝二麻黄一汤方</h2><p>桂枝一两十七铢芍药一两六铢麻黄（去节）十六铢甘草一两二铢杏仁（去皮、尖）十六枚生姜（切）一两六铢大枣（擘）五枚</p><p>右七味，以水五升，先煮麻黄一、二沸，去上沫，内诸药，煮取二升，去滓，温服一升，日再服。</p><p>【集解】</p><p>张璐曰：详此方药品，与各半不殊，惟铢分稍异，而证治攸分，可见仲景于差多差少之间，分毫不苟也。</p><p>□</p><p>太陽病，得之八、九日，如疟状，发热恶寒，热多寒少，其人不呕，清便欲自可，一日二、三度发，脉微缓者，为欲愈也；脉微而恶寒者，此陰陽俱虚，不可更发汗，更下更吐也；面色反有热色者，未欲解也，以其不能得小汗出，身必痒，宜桂枝麻黄各半汤。</p><p>【注】</p><p>太陽荣卫两伤，风多寒少之病，得之八、九日，有如疟状之寒热，热多寒少，其人不呕，小便清白者，此里和不受邪，虽为欲愈，然必审其人，如疟状之寒热，一日二、三度，轻轻而发。诊其脉微且缓，则知邪已衰，正欲复，表里将和，始为欲愈也。若脉微不缓，是正犹未复，恶寒是邪犹未衰，尚不能自愈，但已为前之汗、吐、下，虚其表里，不可更发汗，更下、更吐也。脉微恶寒，表里俱虚，则面色当白，今色反赤，犹有余邪怫郁于表，不能得小汗出，宣发陽气，故面赤身痒，未欲解也，宜桂枝麻黄各半汤，小小汗之，以和荣卫，自可愈也。</p><p>【集注】</p><p>吴人驹曰：此不专事桂枝，而兼合乎麻黄者，谓其面热身痒，邪在轻虚浮浅之处，惟麻黄能达也。</p><h2>桂枝麻黄各半汤方</h2><p>桂枝一两十六铢芍药一两生姜一两甘草（炙）一两麻黄（去节）一两大枣（擘）四枚杏仁（去皮、尖）二十四枚</p><p>右七味，以水五升，先煮麻黄一二沸，去上沫，内诸药，煮取一升八合，去滓，温服六合。</p><p>□</p><p>脉浮而迟，面热赤而战惕者，六七日当汗出而解，反发热者差迟，迟为无陽，不能作汗，其身必痒也。</p><p>【注】</p><p>此承上条，发明面赤身痒之义也。表陽气虚，故脉浮迟，邪气怫郁，故面热赤，正虚邪盛相争，故战惕也。至六、七日，则邪当衰，应汗出而解，若反发热，是邪未衰，故差迟也。迟者，正不胜邪也，陽微怫郁，其身必痒，以无陽气，不能宣发作汗故也。</p><p>【集注】</p><p>程知曰：此言陽虚不能作汗之脉也。浮则邪在肌表，迟则陽虚，气怫郁而不得越，则面热赤。正与邪争而不得出，则身战惕。至六、七日传经尽，当汗解之时，乃不得汗，反发热者，其差必迟。盖陽虚不能领汗外出，其热邪浮于肌肤，必作身痒也。</p><p>□</p><p>太陽病，发热恶寒，热多寒少，脉微弱者，此无陽也，不可发汗，宜桂枝二越婢一汤。</p><p>【注】</p><p>太陽病发热恶寒，热多寒少，此为荣卫兼病，风邪多而寒邪少也。若脉浮紧，或脉浮数，是表有陽邪郁蒸，则为无汗热多之实邪，以大青龙汤汗之可也。今脉陽微陰弱，乃为虚邪之诊，即有无汗热多之实邪，亦不可用大青龙汤更汗也。盖以脉微弱，是无太陽表脉也，故不可更大汗也。然既有无汗，热多、寒少之表证，麻黄、桂枝、石膏</p><p>之药，终不可无，故只宜桂枝二越婢一汤之轻剂，令微微似汗，以解肌表而和荣卫也。</p><p>【集注】</p><p>喻昌曰：此亦风多寒少之证。「无陽」二字，仲景言之不一，无陽乃无表、无津液之通称也，故以不可更汗为戒。然非汗则风寒终不能解，惟取桂枝之二以治风，越婢之一以治寒，乃为合法耳。</p><p>汪琥曰：「不可更汗」四字，当是不可更大发汗意，因其人脉微弱无陽也。此方比上小发汗之方更轻。</p><p>吴人驹曰：微乃微甚之微，非微细之微，但不过强耳。既曰热多，脉安得微。无陽者，谓表之陽邪微，故不可更大汗。热多者，谓肌之热邪甚，故佐以石膏。越婢者，发越之力如婢子之职，狭小其制，不似大青龙之张大也。</p><h2>桂枝二越婢一汤方</h2><p>桂枝十八铢芍药十八铢甘草（炙）十八铢石膏（碎，绵裹）二十四铢麻黄（去节）十八铢大枣（擘）四枚生姜一两二铢</p><p>右七味，以水五升，煮麻黄一、二沸，去上沫，内诸药，煮取二升，去滓，温服一升。本方当裁为越婢汤、桂枝汤合之，饮一升。今合为一方，乃桂枝汤二分，越婢汤一分。</p><p>【方解】</p><p>此方即大青龙汤以芍药易杏仁也，名虽越婢辅桂枝，实则大青龙汤之变制也。去杏仁，恶其从陽而辛散；用芍药，以其走陰而酸收，以此易彼，裁而用之，则主治不同矣。以桂枝二主之，则不发汗，可知越婢一者，乃麻黄石膏二物，不过取其辛凉之性，佐桂枝二以和表而清肌热，则是寓微汗于不发之中，亦可识也。非若大青龙汤以石膏</p><p>佐麻黄，而为发汗驱肌热之重剂也。</p><p>【按】</p><p>桂枝二麻黄一汤，治形如疟，日再发者，汗出必解，而无热多寒少，故不用石膏之凉也。桂枝麻黄各半汤，治如疟状，热多寒少，而不用石膏，更倍麻黄者，以其面有怫郁热色，身有皮肤作痒，是知热不向里而向表，令得小汗，以顺其势，故亦不用石膏</p><p>之凉里也。桂枝二越婢一汤，治发热恶寒，热多寒少，而用石膏者，以其表邪寒少，肌里热多；故用石膏之凉，佐麻桂以和荣卫，非发荣卫也。今人一见麻、桂，不问轻重，亦不问温覆与不温覆，取汗与不取汗，总不敢用，皆因未究仲景之旨。麻黄、桂枝只是荣卫之药，若重剂温覆取汗，则为发荣卫之药，轻剂不温覆取汗，则为和荣卫之方也。</p><p>【集解】</p><p>吴人驹曰：发散表邪，皆以石膏同用者，盖石膏其性寒，寒能胜热；其味薄，薄能走表。非若芩、连之辈，性寒味苦而厚，不能升达也。</p><p>□</p><p>伤寒，无大热，口燥渴，心烦，背微恶寒者，白虎加人参汤主之。</p><p>【注】</p><p>伤寒身无大热，不烦不渴，口中和，背恶寒，附子汤主之者，属少陰病也。今伤寒身无大热，知热渐去表入里也。口燥渴心烦，知热已入陽明也。虽有背微恶寒一证，似乎少陰，但少陰证，口中和，今口燥渴，是口中不和也。背恶寒、非陽虚恶寒，乃陽明内热熏蒸于背，汗出肌疏，故微恶之也。主白虎汤，以直走陽明，大清其热，加人参者，盖有意以顾肌疏也。</p><p>【集注】</p><p>喻昌曰：此条辨证最细。脉必滑而带浮，浑身无大热，又不恶寒，但背间微觉恶寒，是表邪已将罢。其人口燥渴心烦，是里热已大炽。更不可姑待，而当急为清解，恐迟则热深津竭，无济于事矣。</p><p>□</p><p>伤寒表不解，心下有水气，干呕发热而咳，或渴、或利、或噎、或小便不利，少腹满，或喘者，小青龙汤主之。</p><p>【注】</p><p>伤寒表不解，谓脉浮紧、头痛、身痛、发热、无汗、恶寒之证仍在也。心下有水气，谓干呕而咳也。然水之一为病不一，故曰：或渴、或利、或噎、或小便不利，少腹满，或喘者，皆有水气之证，故均以小青龙汤，如法加减主之也。经曰：三焦者决渎之官，水道出焉。膀胱者州都之官，津液藏焉，气化则能出矣。太陽受邪，若无水气，病自在经，若有水气，病必犯府。病府则膀胱之气化不行，三焦之水气失道，停上焦则或咳、或喘，或噎，停中焦则或渴、或干呕、或满，停下焦则或小便不利，少腹满，或下利，凡水所行之处，皆得而病之也。小青龙汤外发太陽之表实，内散三焦之寒饮，亦汗法中之峻剂，与大青龙汤并得其名。一以治太陽表实之热躁，一以治太陽表实之寒饮也。</p><p>【集注】</p><p>程知曰：此明伤寒表证未解，水积心下，散寒涤饮法也。</p><p>汪琥曰：『明理论』云：青龙主风寒两伤之疾固已。伤寒表不解，则麻黄可以发；中风表不解，则桂枝可以散。惟其表不解，而又加之心下有水气，则非二汤所能发散，必以小青龙汤，始可祛除表里之邪气尔。</p><h2>小青龙汤方</h2><p>麻黄（去节）三两芍药三两五味子半升干姜二两甘草（炙）三两半夏（洗）半升桂枝三两细辛三两</p><p>右八味，以水一斗，先煮麻黄、减二升，去上沫，内诸药，煮取三升，去滓，温服一升。加减法：若渴，去半夏加栝蒌根三两。若噎者，去麻黄加附子一枚（炮）。若小便不利，少腹满，去麻黄加茯苓四两。若喘，去麻黄加杏仁半升（去皮尖）。若微利，去麻黄加荛花如一鸡子，熬令赤色。</p><p>【按】</p><p>加荛花如鸡子大，熬令赤色，此必传写之误。盖本草荛花、即芫花类也。用之攻水，其力甚峻。五分可令人下行数十次。岂有治停饮之微利，而用鸡子大之荛花者乎？似当改加茯苓四两。</p><p>【方解】</p><p>太陽停饮有二：一中风有汗为表虚，五苓散证也；一伤寒无汗为表实，小青龙汤证也。表实无汗，故合麻桂二方以解外。去大枣者，以其性滞也；去杏仁者，以其无喘也，有喘者，仍加之；去生姜者，以有干姜也，若呕者，仍用之。佐干姜细辛，极温极散，使寒与水俱得从汗而解；佐半夏逐痰饮，以清不尽之饮；佐五味收肺气，以敛耗伤之气。若渴者，去半夏加花粉，避燥以生津也；若微利与噎，小便不利，少腹满，俱去麻黄，远表而就里也。加附子以散寒，则噎可止；加茯苓以利水，则微利止，少腹满可除矣。此方与越婢汤同治水饮溢于表，而为腹胀水肿，宜发汗外解者，无不随手而消。越婢治有热者，故方中君以石膏，以散陽水也；小青龙治有寒者，故方中佐以姜桂以散陰水也。</p><p>【集解】</p><p>柯琴曰：两青龙俱治有表里证，皆用两解法。大青龙是里热，小青龙是里寒，故发表之药相同，而治里之药则殊也。此与五苓同为治表不解，而心下有水气。然五苓治水之蓄而不行，故专渗泻以利水，而微发其汗，使水从下而去也；此方治水之动而不居，故备举辛温以散水，而大发其汗，使水从外而出也。仲景发表利水诸法，精义入神矣。</p><p>赵良曰：溢饮之证，『金匮』云：当发其汗，小青龙汤治之。盖水饮溢出于表，荣卫尽为之不利，必仿伤寒荣卫两伤之法，发汗以散其水，而后荣卫行，经脉通，则周身之水可消，必以小青龙汤为第一义，于此可类推矣。</p><p>□</p><p>伤寒，心中有水气，咳而微喘，发热不渴。服汤已，渴者，此寒去欲解也，小青龙汤</p><p>主之。</p><p>【按】</p><p>「小青龙汤主之」六字，当在发热不渴之下，始与服汤已渴者之文义相属。岂有寒去欲解，而更服小青龙汤之理乎？</p><p>【注】</p><p>伤寒，心下有水气，咳而微喘，发热不渴，此为外伤寒邪，内停寒饮，宜以小青龙汤</p><p>两解之。服汤汗解已后渴者，乃已汗寒去内燥之渴，非未汗饮停不化之渴，故曰：寒去欲解也。当少少与水饮之，以滋其燥，令胃和自可愈也。</p><p>【集注】</p><p>成无己曰：咳而微喘者，水寒射肺也。发热不渴者，表证未罢也。与小青龙汤发表散</p><p>水，服汤已渴者，里气温，水气散，为欲解也。</p><p>方有执曰：发热不渴，寒胜也，故以服汤已而渴，为寒去欲解，大意与上条相彷，故治亦同。</p><p>程知曰：此明水寒未解，治宜小青龙也。心下有水气，寒在膈上也。故喘咳，发热不渴，服汤已而渴，则水寒解矣。此解水气之法，当用小青龙，非谓解后仍用小青龙也。</p><p>张璐曰：风寒挟水饮，为病在表者，故不渴。服汤后而渴者，是为寒去津伤欲解之征，所以虽渴而不必服药，但当静俟津回可也。咳而微喘，为水饮上逆。今水去而渴，与水逆而渴不同。世本小青龙汤主之在寒去欲解也之下，错简也。</p><p>汪琥曰：上条云渴，是未服汤而渴，乃水停津液不化而渴；此条云渴，是服汤已而渴，乃汗后津液既亡而渴。渴既不同，岂可仍用上药小青龙主之？当在服汤已之上可知。</p><p>□</p><p>下之后，复发汗，必振寒，脉微细，所以然者，以内外俱虚故也。</p><p>【注】</p><p>发汗当于未下之先。今下之后，复发汗，必振寒，脉微细者，表里皆虚也。所以然者，以下之失宜，则内守之陽虚，故脉微细也。以汗之失宜，则外固之陽衰，故振寒也。</p><p>【集注】</p><p>郑重光曰：治伤寒先汗后下，此定法也。若下后外邪不尽，不得已而复汗之，邪虽去而内外俱虚，是以脉细振寒，所伤滋大矣。</p><p>□</p><p>下之后，复发汗，昼日烦躁不得眠，夜而安静，不呕不渴，无表证，脉沉微，身无大热者，干姜附子汤主之。</p><p>【注】</p><p>此承上条互详脉证，以出其治也。既下之以虚其里，复发汗以虚其表，陰陽两虚，陽无所附，夜而安静，不呕不渴，是内无陽证也；无表证，身无大热，脉沉微，是外无陽证也。表里无陽，内外俱陰，惟有昼日烦躁不得眠，一假陽证，则是独陰自治于陰分，孤陽自扰于陽分，非相胜乃相离也，故以干姜附子汤，助陽以配陰。盖以陰虽盛而未相格，陽气微而自不根据附也。</p><p>【集注】</p><p>喻昌曰：上条但言振寒及微细之脉，未定所主之病，以虚证不一也。然振寒脉微细，陽虚已见一班，设昼日烦躁不得眠，其为虚陽扰乱可知；夜反安静，不呕不渴，则虚陽扰乱不兼外邪可知。脉沉微，身无大热，则烦躁，为亡陽之诊，干姜附子在所必需。由此而推，日中安静，夜而烦躁，则为陰病而陽不病，又可知矣。</p><p>程应旄曰：下之后，复发汗，昼日烦躁不得眠，虚陽扰乱，外见假热也。夜安静，不呕不渴，无表证，脉沉微，身无大热，陰气独治，内系真寒也。宜干姜附子汤，宜从陰中回陽，不当于昼日烦躁，一假热证狐疑也。</p><h2>干姜附子汤方</h2><p>干姜一两附子（去皮，生用，破八片）一枚</p><p>右二味，以水三升，煮取一升，去滓，顿服。</p><p>□</p><p>发汗若下之，病仍不解，烦躁者，茯苓四逆汤主之。</p><p>【注】</p><p>此又承上条言。先汗后下，于法不逆，病应解而仍不解，反烦躁者，以别其治也。盖汗、下俱过，表里两虚，陰盛格陽，故昼夜见此扰乱之象也。当以四逆汤，壮陽胜陰，更加茯苓以抑陰邪，佐人参以扶正气，庶陽长陰消，正回邪退，病自解而烦躁安矣。大青龙证，不汗出之烦躁，乃未经汗下之烦躁，属实；此条病不解之烦躁，乃汗下后之烦躁，属虚。然脉之浮紧沉微，自当别之，恐其误人，故谆谆言之也。</p><p>【集注】</p><p>汪琥曰：伤寒汗下，则烦躁止而病解矣。若陰盛之烦躁，强发其汗，则表疏亡陽；复下之，则里虚亡陰。卫陽失护，荣陰内空，邪仍不解，更生烦躁，此亦虚烦虚躁，乃假热之象也。只宜温补，不当散邪，故以茯苓四逆汤主之。</p><h2>茯苓四逆汤方</h2><p>茯苓六两人参一两甘草（炙）二两干姜一两半附子（生用，去皮，破八片）</p><p>一枚</p><p>右五味，以水五升，煮取三升，去滓，温服七合，日三服。</p><p>【方解】</p><p>表里之病，治不如法，先过汗后复过下，或下后复汗，误而又误，变成坏病。若其人陽盛而从热化，则转属三陽，陽衰而从寒化，则系在三陰，此二条烦躁皆坏病也。烦躁，虽六经俱有，而多见于太陽、少陰者，太陽为真陰之标，少陰为真陽之本也。未经汗下而烦躁，多属陽，其脉实大，其证热渴，是烦为陽盛，躁为陰虚。已经汗下而烦躁，多属陰，其脉沉微，其证汗厥，是烦为陽虚，躁为陰盛也。夫先下后汗，于法为逆，外无大热，内不呕渴，似乎陰陽自和，而实陽虚陰盛。所以虚陽扰乱于陽分，故昼日烦躁不得眠；盛陰独治于陰分，故夜而安静；脉沉微，是真陽将脱而烦躁也。</p><p>用干姜附子，壮陽以配陰。姜附者，陽中陽也，先用则力更锐，不加甘草，则势更猛，比之四逆为更峻，救其相离故当急也。先汗后下，于法为顺，病仍不解，遽增昼夜烦躁，亦是陰盛格陽之烦躁也，用茯苓四逆，抑陰以回陽。茯苓感太和之气化，伐水邪而不伤陽，故以为君；人参生气于乌有之乡，通血脉于欲绝之际，故以为佐；人参得姜、附，补气兼以益火；姜、附得茯苓，补陽兼以泻陰；调以甘草，比之四逆为稍缓和，其相格故宜缓也。一去甘草，一加参芩，而缓急自别，仲景用方之妙如此。</p><p>□</p><p>太陽病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也，得里未和，然后复下之。</p><p>【注】</p><p>太陽表病，当汗不汗，先下之而愈，因复发其汗，以此表里俱虚，因虚其人致冒，理必然也。冒家者，谓凡因病而昏冒者也。然冒家或有汗出自愈，其所以然者，非表里俱虚，乃邪正皆衰，表里自和故也。得汗出而自愈者，和于表也；得下利而自愈者，和于里也。得里未和，然后下之，宜调胃承气汤和之。由此推之，得表未和，然后汗之，当以桂枝汤和之，自在言外矣。</p><p>【集注】</p><p>程知曰：冒者，神识不清，如有物为之冒蒙也。得汗出，表和而邪解矣。得表和而里未和，然后下之，明不得以其冒而认为入里之邪，遂致妄下，亦不得以其冒而认为表之未解，复妄用汗也。</p><p>汪琥曰：得里未和「里」字，诸注指二便言。窃思经文中既云然后下之，此专指大便而言，若利小便，则不言下矣。其义可不辨而自明。</p><p>□</p><p>凡病若发汗、若吐、若下、若亡血、若亡津液，陰陽自和者，必自愈。</p><p>【注】</p><p>凡病，谓不论中风、伤寒一切病也，若发汗、若吐、若下、若亡血、若亡津液，施治得宜，自然愈矣。即或治未得宜，虽不见愈，亦不至变诸坏逆，则其邪正皆衰，可不必施治，惟当静以俟之，诊其陰陽自和，必能自愈也。</p><p>【集注】</p><p>方有执曰：陰陽以脉言，而二便在其中。两者和，则血气无相胜负，故可必自愈。</p><p>程知曰：脉以左、右三部匀停为无病。故汗、吐、下后，陰陽和者、必自愈，不须过治也。</p><p>□</p><p>问曰：病有战而汗出，因得解者何也？答曰：脉浮而紧，按之反芤，此为本虚，故当战而汗出也。其人本虚，是以发战，以脉浮，故当汗出而解也。若脉浮而数，按之不芤，此人本不虚，若欲自解，但汗出耳，不发战也。问曰：病有不战而汗出解者何也？答曰：脉大而浮数，故知不战汗出而解也。问曰：病有不战、不汗出而解者何也？</p><p>答曰：其脉自微，此以曾发汗，若吐、若下、若亡血，以内无津液，此陰陽自和，必自愈，故不战不汗出而解也。</p><p>【注】</p><p>脉浮而紧，邪实也；按之反芤，正虚也；正虚邪实，邪与正争，故发战汗出而解也。</p><p>脉浮而数，邪未实也；按之不芤，正不虚也；正不虚，邪未实，邪不能与正争，故不战汗出而解也。脉不芤，知不发战也；脉不浮，知不汗出也；脉自微，知曾经发汗。</p><p>若吐、若下、若亡血也，因内无津液，邪正俱衰，陰陽自和，故不发战不汗出而解也。</p><p>□</p><p>问曰：伤寒三日，脉浮数而微，病人身凉和者何也？答曰：此为欲解也。解以夜半，脉浮而解者，?缛缓钩鲆玻?脉数而解者，必能食也；脉微而解者，必大汗出也。</p><p>【注】</p><p>脉浮而数，按之无力，当发战、汗出而解，以其人本虚故也。脉浮而数，按之有力，当不发战，但汗出而解，以其人本不虚故也。脉自微，曾经发汗，若吐、若下、若亡血不发战、不汗出而解，以其人邪正皆衰，陰陽自和故也。伤寒三日，未经汗、吐、下，亡血也，脉浮数而微，病人热减身和，此谓欲解；解以夜半者，陽病至陰时则和也。盖浮、数、微三脉，虽均为可解之脉，然解之征，则不无别也。如脉浮，?缛缓钩觯?则邪还于表而解；脉数能食，则胃和而解；脉微，必大汗出而解者，以其未经汗、吐、下，其人未虚，故均不发战，津液未伤，故汗大出而解也。</p><p>【集注】</p><p>方有执曰：三日，言遍三陽也。浮数，不传陰也。微，邪气衰也。夜半，陰尽陽生之时也。?缛唬?和而汗出貌。能食，胃气回也。</p><p>□</p><p>太陽病未解，脉陰陽俱停，必先振栗，汗出而解，但陽脉微者，先汗出而解，但陰脉微者，下之而解，若欲下之，宜调胃承气汤。</p><p>【注】</p><p>太陽病未解，当见未解之脉，今不见未解之脉，而陰陽脉俱停，三部沉伏不见；既三部沉伏不见，则当见可死之证；而又不见可死之证，是欲作解之兆也。作解之兆，必先见振栗汗出而始解者，乃邪正交争作汗故也。但作解之脉，不能久停，脉之将出，必有其先。先者何？先于三部上下、陰陽、沉伏不见处求之也。若从寸脉陽部微微而见者，则知病势向外，必先汗出而解；若从尺脉陰部微微而见者，则知病势向内，必自下利而解；如不自下利，若欲下之以和里，宜调胃承气汤主之。由此推之，则可知如不自汗出，若欲汗之以和表，宜麻桂各半汤主之也。观若欲下之，宜调胃承气汤，意甚轻活，无取于大下，俱在言外矣。</p><p>【集注】</p><p>程应旄曰：振栗汗解，单指脉停者言。下边两解，不必有战汗，是指其脉渐出而言也。</p><p>□</p><p>伤寒，腹满谵语，寸口脉浮而紧，此肝乘脾也，名曰纵，刺期门。</p><p>【注】</p><p>伤寒脉浮紧，太陽表寒证也。腹满谵语，太陰、陽明里热也。欲从太陽而发汗，则有太陰、陽明之里；欲从太陰、陽明而下之，又有太陽之表，主治诚为两难，故不药而用刺法也。虽然太陰论中，太陽表不解，太陰腹满痛，而用桂枝加大黄汤，亦可法也。此肝乘脾，名曰纵，刺期门，与上文义不属，似有遗误。</p><p>□</p><p>伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。</p><p>【注】</p><p>伤寒发热，涩涩恶寒，无汗之表也。大渴欲饮水，其腹必满，停饮之满也。若自汗出，表可自解，小便利满可自除，故曰：其病欲解也。若不汗出，小便闭，以小青龙汤</p><p>先解其外，外解已，其满不除，十枣汤下之，亦可愈也。此肝乘肺，名曰横，刺期门，亦与上文义不属，似有遗误。</p><p>□</p><p>太陽病欲解时，从巳至未上。</p><p>【注】</p><p>凡病解时，必于其经气之旺。太陽盛陽也。日中陽气盛，故从巳、午、未之旺时而病解。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232256.html' class='pagedaohang'>【上一篇】<i>:辨阳明病脉证并治全篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232254.html' class='pagedaohang'>【下一篇】<i>：辨太阳病脉证并治中篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>