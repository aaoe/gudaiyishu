<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_疳证门</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">疳证门</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231980.html' class='pagedaohang'>【上一篇】<i>:吐证门</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231978.html' class='pagedaohang'>【下一篇】<i>：痫证门</i></a></span>
</ul>
<div class="articleContent" id="articleContent"> <h2>疳证总括</h2><p>大人为劳小儿疳，乳食伤脾是病原，甘肥失节生积热，气血津液被熬煎，初患尿泔午潮热，日久青筋肚大坚，面色青黄肌肉瘦，皮毛憔悴眼睛晛．</p><p>[注]</p><p>大人者十五岁以上也，病则为劳，若十五岁以下者，皆名为疳，缘所禀之气血虚弱，藏府娇嫩，易于受伤，或因乳食过饱，或因肥甘无节，停滞中脘，传化迟滞，肠胃渐伤，则生积热，热盛成疳，则消耗气血，前灼津液，凡疳病初起，尿如米泔，午后潮热，日久失治，致令青筋暴露，肚大坚硬，面色青黄，肌肉消瘦，皮毛憔悴，眼睛发晛，而疳证成矣，然当分其所属而治之，庶不致有误也。</p><h2>脾疳</h2><p>脾疳面黄肌消瘦，身热困倦喜睡眠，心下痞硬满肿胀，卧冷食泥腹痛坚，头大颈细食懒进，吐泻烦渴便腥粘，攻积消疳肥儿治，补脾参苓白术先。</p><p>[注]</p><p>脾属土，色黄主肌肉，故脾疳则见面黄肌肉消瘦，身体发热，困倦喜睡，心下痞硬乳食懒进，睡卧喜冷，好食泥土，肚腹坚硬疼痛，头大颈细，有时吐泻，口干烦渴，大便腥粘之证也，宜先攻其积，用消疳理脾汤肥儿丸主之，积退然后调理其脾，以参苓白术散主之。</p><p>（消疳理脾汤）芜荑三棱莪术青皮炒陈皮芦荟槟榔史君子肉甘草生川黄连胡黄连麦芽炒神曲炒引用灯心水煎服。</p><p>（方歌）</p><p>消疳理脾用芜荑，三棱莪术青陈皮芦荟槟榔史君草，连胡连麦芽曲。</p><p>（肥儿丸）人参二钱半白术五钱土炒茯苓三钱黄连二钱胡黄连五钱史君子肉四钱神曲炒麦芽炒山查肉各三钱半甘草钱半炙芦荟二钱半煅以上为末，黄米糊丸，如黍米大，每服二三十丸，米汤化下。</p><p>（参苓白术散）人参二钱茯苓白术土炒扁豆炒薏米炒山药各五钱炒陈皮三钱缩砂桔梗各二钱甘草一钱炙建莲子五钱去心</p><p>以上共为细末每服一钱，老米汤调服。</p><h2>疳泻</h2><p>疳疾伤脾因作泻，先清后补为妙诀，初宜清热和中汤，久泻参苓白术捷。</p><p>[注]</p><p>疳泻之证多缘积热伤脾，以致水榖不分，频频作泻，法当清热渗湿，以清热和中汤主之，若泻久不愈，当渐为调理，参苓白术散主之。</p><p>（清热和中汤）白术土炒陈皮厚朴姜炒赤苓黄连神曲炒谷芽炒史君子生甘草泽泻引用灯心水煎服。</p><p>（方歌）</p><p>疳久泄泻名疳泻，清热和中功甚捷，白术陈厚赤苓连，柛榖史君草泽泻。</p><p>（参苓白术散）方见脾疳。</p><h2>疳肿胀</h2><p>疳疾肿胀面浮光，传化失宜脾肺伤，气逆喘欬胸膈满，御苑匀气服最良。</p><p>[注]</p><p>疳病肿胀之证，多因传化失宜，以致肺脾两伤，现证气逆喘欬，胸膈痞闷，肚腹肿胀，面色浮光，宜用御苑匀气散治之，其肿胀自消矣。</p><p>（御苑匀气散）桑皮蜜炒桔梗赤苓甘草生藿香陈皮木通引用姜皮灯心水煎服。</p><p>（方歌）</p><p>疳久脾虚肿胀生，御苑匀气有奇功，桑皮桔梗赤苓草，藿香陈皮合木通。</p><h2>疳痢</h2><p>疳疾日久频下痢，多缘肠胃热凝滞，或赤或白腹窘急，香连导滞为妙剂。</p><p>[注]</p><p>疳痢之由，皆因热结肠胃所致，故痢时或赤或白，腹中窘痛，急用香连导滞汤治之，其痢自愈。</p><p>（香连导滞汤）青皮炒陈皮厚朴姜炒川黄连姜炒生甘草山查神曲炒木香煨槟榔大黄引用灯心水煎服。</p><p>（方歌）</p><p>疳久下痢名疳痢，香连导滞功最良，青陈厚朴川连草，查曲木香槟大黄。</p><h2>肝疳</h2><p>肝疳面目爪甲青，眼生眵泪涩难睁，摇头揉目合面卧，耳流浓水湿疮生，腹大青筋身羸瘦，燥渴烦急粪带青，清热柴胡同芦荟，调养逍遥抑肝灵．</p><p>[注]</p><p>肝属木，包青主筋，故肝疳则见面目爪甲皆青，眼生眵泪，隐涩难睁，摇头揉目，合面睡卧，耳疮流脓，腹大青筋，身体羸瘦，燥渴烦急，粪青如苔之证也，治宜先清其热，用柴胡清肝散，芦荟肥儿丸主之，治病势稍退，当以逍遥散抑肝扶脾汤调理。</p><p>（柴胡清肝散）银柴胡栀子微炒连翘去心生地黄胡黄连赤芍龙胆草青皮炒甘草生．引用灯心竹叶水煎。</p><p>（方歌）</p><p>柴胡清肝治肝疳，银柴栀子翘胡连，生地赤芍龙胆草，青皮甘草一同煎。</p><p>（芦荟肥儿丸）五谷虫二两炒芦荟生胡黄连姜川黄连各一两姜炒银柴胡一两二钱炒扁豆炒山药各二两炒南山查二两半虾蟆四个煅肉豆蔻七钱煨槟榔五钱使君子二两半炒神曲三两炒麦芽一两六钱炒鹤虱八钱炒芜荑一两炒朱砂二钱飞麝香二钱共研细末，醋糊为丸，如黍米大，每服一钱，米饮下。</p><p>（加味逍遥散）茯苓白术炒当归白芍炒柴胡薄荷炙甘草丹皮栀子炒引用姜枣水煎服。</p><p>（方歌）</p><p>加味逍遥散如神，茯苓白术当归身，白芍柴胡薄荷草，再加丹皮栀子仁。</p><p>（抑肝扶脾汤）</p><p>人参白术土炒黄连姜炒柴胡酒炒茯苓青皮醋炒陈皮白芥子龙胆草山查神曲炒炙甘草引用姜枣水煎服。</p><p>（方歌）</p><p>调理抑肝扶脾汤，参术黄连柴苓良，青陈白芥龙胆草，山查神曲甘草尝。</p><h2>心疳</h2><p>心疳面赤脉络赤，壮热有汗时烦惊，咬牙弄舌口燥渴，口舌生疮小便红，胸膈满闷喜伏卧，懒食干瘦吐利频，泻心导赤珍珠治，茯神调理可收功。</p><p>[注]</p><p>心属火，色赤主血脉，故心疳则见面红目脉络赤，壮热有汗，时时惊烦，咬牙弄舌，口舌干燥，渴饮生疮，小便红赤，胸膈满闷，睡喜伏卧，懒食干瘦，或吐或利也，热盛者，泻心导赤汤主之，热盛兼惊者，珍珠散主之，病久心虚者，茯神汤调理之。</p><p>（泻心导赤汤）方见木舌。</p><p>（珍珠散）珍珠三钱麦冬五钱去心天竺黄三钱金箔二十五片牛黄一钱胡黄连三钱生甘草二钱羚羊角大黄当归各三钱朱砂二钱雄黄一钱茯神五钱犀角三钱以上细末，每五分，茵陈汤调服（茯神汤）茯神　当归　炙甘草　人参　引用龙眼肉水煎服　烦热者加麦冬（方歌）</p><p>茯神汤内用茯神，当归甘草共人参，若是烦热麦冬入，清补兼施功最纯。</p><h2>疳渴</h2><p>肥甘积热伤津液，大渴引饮心烦热，速用清热甘露宜，热减津生渴自歇。</p><p>【注】</p><p>疳渴者，多因肥疳积热煎耗脾胃，以致津液亏损，故不时大渴引饮，心神烦热，速用清热甘露饮，其渴自愈。为生地清肺饮以疏解之（清热甘露饮）生地黄　麦冬去心　石斛　知母生　枇杷叶蜜炙　石膏煅　甘草生　茵陈蒿　黄芩　引用灯心水煎服　（方歌）</p><p>耗液伤津成疳渴，清热甘露饮如神，生地麦冬斛知母，枇杷石膏草茵芩疳证门</p><h2>肺疳　</h2><p>面白气逆时欬嗽，毛发焦枯皮粟干，发热憎寒流清涕，鼻颊生疮号肺疳，□散生地清肺效，清热甘露饮为先，肺虚补肺散最妙，随证加减莫迟延。</p><p>【注】</p><p>肺属金，色白主皮毛，故肺疳则见面白气逆，欬嗽，毛发焦枯，皮上生粟，肌肤干燥，憎寒发热，常流清涕，鼻颊生疮也，先用生地清肺饮以□解之，继用甘露饮凊之，日久肺虚者，当以补肺散主之。</p><p>（生地清肺散）桑皮炒生地黄天冬前胡枯梗苏叶防风黄芩生甘草当归连翘去心赤苓引用生姜红枣水煎服。</p><p>（方歌）</p><p>生地清肺用桑皮，生地天冬前枯齐，苏叶防风黄芩草，当归连翘赤苓宜。</p><p>（甘露饮）生地黄熟地黄天冬麦冬去心枳壳麸炒枯梗黄芩枇杷叶蜜炙茵陈蒿石斛引用红枣肉煎服。</p><p>（方歌）</p><p>甘露饮治肺火壅，生熟地黄二门冬，枳桔黄芩枇杷叶，茵陈石斛共煎成。</p><p>（补肺散）白茯苓阿胶蛤粉炒糯米马兜钤炙甘草杏仁炒去皮尖水煎服。</p><p>（方歌）</p><p>肺虚补肺散通仙，茯苓阿胶糯米攒，马兜铃配炙甘草，杏仁微炒去皮尖。</p><h2>肾疳</h2><p>解颅鹤膝齿行迟，骨瘦如柴面黑黧，齿龈出血口臭气，足冷腹痛泻哭啼，肾疳先用金蟾治，九味地黄继进宜，若逢禀赋气虚弱，调元散进莫迟疑。</p><p>[注]</p><p>肾属水，色黑主骨，患此疳者，初必有解颅鹤膝齿迟行迟肾气不足等证，更因甘肥失节，久则渐成肾疳，故见面色黧黑，齿龈出血，口中气臭，足冷如冰，腹痛泄泻，啼哭不已之证，先用金蟾丸治其疳，继以九味地黄丸调补之，若禀赋不足者，调元散主之。</p><p>（金蟾丸）干虾蟆五个煅胡黄连黄连各三钱鹤虱二钱肉豆蔻煨苦楝根白皮雷丸芦荟生芜荑各三钱以上为末，曲糊为丸，菉豆大，雄黄为衣，每服十五丸，米汤化下。</p><p>（九味地黄丸）熟地茱萸肉各五钱赤茯苓泽泻牡丹皮山药炒当归川楝子史君子各三钱肉以上为细末，炼白蜜为丸，如芡实大，用滚白水研化，食前服。</p><p>（调元散）人参茯苓白术土炒山药炒川芎当归熟地黄茯神黄耆炙甘草炙　白芍炒引用姜枣水煎服。</p><p>（方歌）</p><p>调元散治禀赋弱，参苓白术干山药，芎归熟地共茯神，黄耆甘草同白芍。</p><h2>疳热</h2><p>小儿疳疾身发热，轻重虚实当分别，初用青蒿饮为宜，日久□甲散最捷。</p><p>[注]</p><p>疳疾之证，身多发热，治者宜分别轻重虚实治之，病初起多实者，□甲青蒿饮主之，日久多虚者，□甲散主之。</p><p>（□甲青蒿饮）银柴胡□甲炙青蒿生甘草生地黄赤芍胡黄连知母炒地骨皮引用灯心水煎服。</p><p>（方歌）</p><p>疳疾血虚身发热，□甲青蒿药有功，银柴□蒿草地芍，胡连知母地骨同。</p><p>（□甲散）人参黄耆□甲炙生地熟地当归白芍炒地骨皮水煎服。</p><p>（方歌）</p><p>疳疾日久骨热蒸，□甲散治效从容，参耆□甲生熟地，当归白芍地骨同。</p><h2>脑疳</h2><p>脑疳多缘受风热，又乘乳哺失调节，头皮光急生饼疮，头热发焦如穗结，鼻干心烦腮□肿，困倦睛暗身汗热，龙胆龙脑丸甚良，吹鼻龙脑效甚捷。</p><p>[注]</p><p>脑疳者，因儿素受风热，又兼哺乳失调，以致变生此证，头皮光急，脑生饼疮，头热毛焦，发结如穗，鼻干心烦，腮□肿硬，困倦睛暗，自汗身热也，脑热生疮者，龙胆丸主之，烦热羸瘦者，龙脑丸主之，外用吹鼻龙脑散吹之，其证自愈。</p><p>（龙胆丸）龙胆草升麻苦楝根皮焙赤茯苓防风芦荟油发灰各二钱青黛黄连各三钱以上为细末，猪胆汁浸糕楜丸，如麻子大，薄荷汤下，量儿大小与之。</p><p>（龙脑丸）龙脑麝香各五分雄黄二钱胡黄连三钱牛黄一钱朱砂一钱五分芦荟三钱生干虾蟆四钱灰以上为细末，熊胆合丸，如麻子大，每服三丸，薄荷汤下。</p><p>（吹鼻龙脑散）龙脑麝香少许各研细末蜗牛壳炒黄虾蟆灰瓜蒂黄连细辛桔梗各等分以上为细末，入磁盒内贮之，每取少许吹人鼻中，日吹二次。</p><h2>眼疳</h2><p>疳热上攻眼疳成，痒涩赤烂胞肿疼，白睛生翳惭遮满，流泪羞明目不睁，疏解泻肝散最妙，云翳清热退翳灵，日久不瘥当补养，逍遥泻肝二方从。</p><p>[注]</p><p>眼疳者，疳热上攻于眼，故发时痒涩赤烂，眼胞肿疼，白睛生翳，渐渐遮满，不时流泪，羞明闭目也，先用泻肝散疏解之，再用清热退翳汤消其翳，若日久不瘥，法当调补逍遥散，或羊肝散主之。</p><p>（泻肝散）生地黄当归赤芍川芎连翘去心栀子生龙胆草大黄羌活甘草生　防风引用灯心水煎服。</p><p>（方歌）</p><p>泻肝散治肝热壅，生地当归赤芍芎，连翘栀子龙胆草，大黄羌活草防风。</p><p>（清热退翳汤）栀子微炒胡黄连木贼草生地羚羊角龙胆草银柴胡蝉蜕赤芍　甘草生菊花蒺藜引用灯心水煎服。</p><p>（方歌）</p><p>清热退翳消云翳，栀连木贼芍生地，羚羊龙胆银柴胡，蝉蜕甘草菊蒺藜。</p><p>（逍遥散）方见肝疳。</p><p>（羊肝散）青羊肝一具去筋膜切韭叶厚片人参羌活白术土炒蛤粉各等分以上为细末，令匀听用，将药置荷叶上，如钱厚一层，铺肝一层包固，外以新青布包裹蒸熟，任儿食之，如不食者，及夏月恐腐坏，则晒干为末，早晚白汤调服，服完再合，以好为度，若热者减人参。</p><h2>鼻疳</h2><p>疳热攻肺成鼻疳，鼻塞赤痒痛难堪，浸婬溃烂连唇际，欬嗽气促发毛干，热盛清金化毒效，疳虫蚀鼻化虫丸，调敷须用鼻疳散，吹鼻蝉壳效通仙。</p><p>[注]</p><p>鼻疳者，因疳热攻肺而成，盖鼻为肺窍，故发时鼻塞赤痒，疼痛浸婬溃烂，下连唇际成疮，欬嗽气促，毛发焦枯也，热盛者，宜清金散，蒋氏化毒丹主之，虫蚀者，用化虫丸主之，外用鼻疳散敷之，或以吹鼻蝉壳散吹入鼻内。</p><p>（清金散）生栀子黄芩枇杷叶蜜炙生地黄花粉连翘去心麦冬去心薄荷元参　生甘草桔梗引用灯心水煎服。</p><p>（方歌）</p><p>清金散治肺壅热，栀子黄芩枇杷叶，生地花粉翘麦冬，薄荷元参甘草桔。</p><p>（蒋氏化毒丹）方见胎赤。</p><p>（化虫丸）芜荑芦荟生青黛川芎白芷梢胡黄连川黄连虾蟆各等分灰</p><p>以上为细末，猪胆汁浸糊为丸，如麻子大，每服二十丸，食后杏仁煎汤下。</p><p>（鼻疳散）青黛一钱麝香少许熊胆五分以上为细末，干者，用猪骨髓调贴，湿者干上。</p><p>（吹鼻蝉壳散）蝉壳微炒青黛研蛇蜕皮灰滑石麝香各等分细研</p><p>以上为细末，每用菉豆大，吹人鼻中，日三用之，疳虫尽出。</p><h2>牙疳</h2><p>疳成毒热内攻胃，上发龈肉赤烂疼，口鼻血出牙枯落，穿腮蚀唇命多倾，攻毒消疳芜荑效，继以芦荟肥儿灵，外用牙疳散时上，能食堪药始能生．</p><p>[注]</p><p>牙疳者，因毒热攻胃而成，故热毒上发，龈肉赤烂痛疼，口臭血出，牙枯脱落，穿腮蚀唇，病势危急，急用消疳芜荑汤泻其毒热，继以芦荟肥儿丸清其余热，外用牙疳散时时敷之自愈，总之此证必胃能强食，堪胜峻药，始有生机，否则难治也。</p><p>（消疳芜荑汤）大黄芒硝芜荑芦荟生川连胡黄连黄芩雄黄水煎服，服后便软及不食者，去大黄芒硝，加石膏羚羊角。</p><p>（方歌）</p><p>芜荑消疳大黄硝，芦荟芜荑二连标，黄芩雄黄一同入，能清积热牙疳消。</p><p>（芦荟肥儿丸）方见肝疳。</p><p>（牙疳散）人中白煅存性绿矾烧红五倍子各等分炒黑冰片少许</p><p>以上为极细末，先用水拭净牙齿，再以此散敷之，有虫者加槟榔。</p><h2>脊疳</h2><p>积热生虫蚀脊膂，于击其背若鼓呜，羸瘦脊骨锯齿状，身热下利烦渴璔，十指皆疮啮爪甲，此名脊疳病热凶，芦荟丸同金蟾散，急急调治莫从容．</p><p>[注]</p><p>脊疳者，因积热生虫上蚀脊膂也，以手击其背，必空若鼓鸣，脊骨羸瘦，状若锯齿，始为脊疳外证，亦身体发热，下利烦渴，十指皆疮，频啮爪甲，其证最为可畏，须先以芦荟丸杀其虫，继用金蟾散消其疳，随时调治，或可愈也。</p><p>（芦荟丸）生芦荟青黛朱碎熊胆胡黄连贯众地龙微炒川黄连蝉蜕去足雷丸各五钱麝香一钱虾蟆一个酥涂炙焦</p><p>以上为细末，用蜗角肉研和，丸如麻子大，每服五丸，粥饮下，量儿大小与之。</p><p>（金蟾散）蟾一枚酥涂炙焦夜明沙炒桃白皮樗根白皮地堬黄蘖诃黎勒皮煨百合人参大黄白芜荑炒胡粉各三钱槟榔一钱丁香三十七粒以上为细末，每服五分粥饮调下。</p><h2>蛔疳</h2><p>过食腻冷并肥甘，湿热生蛔腹内缠，时烦多啼时腹痛，口唇色变溢清涎，腹胀青筋肛湿痒，史君散治莫迟延，不愈下虫丸极效，蛔退补脾肥儿丸。</p><p>[注]</p><p>蛔疳者，因过食生冷油腻肥甘之物，以致湿热生蛔，腹中扰动，故有时烦燥多啼，有时肚腹搅痛，口唇或红或白，口溢清涎，腹胀青筋，肛门湿痒也，先用史君子散治之，不愈下虫丸主之，若蛔退，又当调补其脾，肥儿丸主之（史君子散）史君子十个瓦上炒为末苦楝子五个泡去核白芜荑甘草各一钱胆汁浸一宿　以上为末，每服一钱，水调服。</p><p>（下虫丸）苦楝根皮新白者佳酒浸焙木香桃仁浸去皮尖绿色贯众芜荑焙鸡心槟榔各二钱轻粉五分鹤虱一钱炒干虾蟆三钱炒黑史君子三钱取肉煨以上为末，面糊成丸，如麻子大，每服二十丸，滚白水下。</p><p>（肥儿丸）方见脾疳。</p><h2>无辜疳</h2><p>无辜疳传有二因，鸟羽污服着儿身，或缘乳母病传染，颈项疮核便利脓，虫蚀脏腑身羸瘦，面黄发热致疳生，清热宜用柴胡饮，消疳肥儿效如神．</p><p>[注]</p><p>无辜疳者，其病原有二，或因浣衣夜露，被无辜乌落羽所污，儿着衣后，致成此证，或因乳母有病，传染小儿，以有此疾，其证颈项生疮，或项内有核如弹，按之转动，软而不疼，其中有虫如米粉，不速破之，使虫蚀脏腑，便利脓血，身体羸瘦，面黄发热也，治宜先清其热，柴胡饮主之，再消其疳以芦荟肥儿丸主之。</p><p>（柴胡饮）赤芍药柴胡黄连半夏姜制桔梗夏枯草龙胆草浙贝母黄芩甘草生引用灯心水煎服。</p><p>（方歌）</p><p>柴胡饮治无辜疳，赤芍柴胡川黄连，半夏桔梗夏枯草，龙胆浙贝芩草煎。</p><p>（芦荟肥儿丸）方见肝疳。</p><h2>丁奚疳</h2><p>遍身骨露号丁奚，肌肉干涩昼夜啼，手足枯细面鯬黑，项细腹大突出脐，尻削身软精神倦，骨蒸潮热渴烦随，化滞五疳消积治，补养人参启脾宜．</p><p>[注]</p><p>丁奚者，遍身骨露，其状似丁，故名曰丁奚也，其证肌肉干涩，啼哭不已，手足枯细，面色鯬黑，项细腹大，肚脐突出，尻削身软，精神倦怠，骨蒸潮热，燥渴烦急也，先用五疳消积丸化其滞，继用人参散脾丸理其脾病，可渐愈矣。</p><p>（五疳消积丸）史君子肉五钱炒麦芽炒陈皮神曲炒山查各一两白芜荑黄连胆草各三钱以上为末，陈米饭为丸，每服一钱，米饮下。</p><p>（人参散脾丸）人参五钱白术五钱土炒白茯苓五钱陈皮四钱扁豆五钱炒山药五钱炒木香二钱煨榖芽三钱炒神曲三钱炒炙甘草二钱以上研细末，炼蜜为丸，重一钱，用建连汤化下。</p><h2>哺露疳</h2><p>乳食不节伤脾胃，羸瘦如柴哺露成，吐食吐虫多烦渴，头骨开张哺热蒸，先用集圣消积滞，继用肥儿甚有灵，若还腹大青筋现，人参丸服莫从容。</p><p>[注]</p><p>哺露者，因乳食不节大伤脾胃也，其证羸瘦如柴，吐食吐虫，心烦口渴，头骨开张，日哺蒸热，先用集圣丸消其积滞，再用肥儿丸清理其脾，若哺露日久，肚大青筋者，又宜清补兼施，以人参丸主之。</p><p>（集圣丸）芦荟微炒五灵脂炒夜明沙淘洗焙干缩砂木香陈皮莪术史君子肉黄连川芎酒洗炒干蟾各二钱炙当归一钱五分青皮二钱制</p><p>以上为细末，用雄猪胆二个，取汁和面糊为丸，每服一钱，米饮送下。</p><p>（肥儿丸）方见脾疳。</p><p>（人参丸）人参麦冬去心半夏姜制大黄微炒黄耆炙茯苓柴胡黄芩炙甘草　川芎诃黎勒煨□甲炙以上为细末，炼蜜为丸，如麻子大，以粥饮下，量儿大小用之。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231980.html' class='pagedaohang'>【上一篇】<i>:吐证门</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231978.html' class='pagedaohang'>【下一篇】<i>：痫证门</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>