<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_外科卷下·刺灸心法要诀·奇经八脉总歌</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">外科卷下·刺灸心法要诀·奇经八脉总歌</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231032.html' class='pagedaohang'>【上一篇】<i>:外科卷下·刺灸心法要诀·头部主病针灸要穴歌</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231030.html' class='pagedaohang'>【下一篇】<i>：外科卷下·刺灸心法要诀·肝脏经文</i></a></span>
</ul>
<div class="articleContent" id="articleContent"> <h2>奇经八脉总歌</h2><p>正经经外是奇经，八脉分司各有名，任脉任前督于后，冲起会陰肾同行，陽跷跟外膀胱别，陰起跟前随少陰，陽维维络诸陽脉，陰维维络在诸陰，带脉围腰水束带，不由常度号奇经。</p><p>注：●脉有奇常，十二经者，常脉也；奇经则不拘于常，故谓之奇也。</p><p>●盖人之气血，常行于十二经脉，经脉满溢，流入他经，别道而行，故名奇经。</p><p>●奇经有八，曰：任、督、冲、带、陽跷、陽维、陰维是也。</p><p>●任脉任于前，督脉督于后，冲脉为诸脉之海，带脉犹身之束带，陽跷为足太陽之别，陰跷为足少陰之别，陽维则维络诸陽，陰维则维络诸陰，陰陽相维，诸经乃调。</p><p>●故此八脉，譬犹图设沟渠，以备水潦，斯无滥溢之患，人有奇经亦若是也。</p><h2>任脉循行经文</h2><p>『素问·骨空论』曰：任脉者起于中极之下，以上毛际，循腹里，上关元，至咽喉上颐，循面入目（见图七十四）。</p><p>『灵枢·五音五味篇』曰：冲脉任脉皆起于胞中，上循背里为经络之海，其浮而外者，循腹上行，会于咽喉，别而络口唇。</p><h2>任脉循行歌</h2><p>任脉起于中极下，会陰腹里上关元，循内上行会冲脉，浮外循腹至喉咽，别络口唇承浆已，过足陽明上颐间，循面入目至清明，交督陰脉海名传。</p><p>注：●任脉者，起于中极之下。</p><p>●中极者，穴名也，在少腹聚毛处之上毛际也。</p><p>●中极之下谓曲骨之下会陰穴也。</p><p>●以上毛际，循腹里上关元者，谓从会陰循内上行，会于冲脉，为经络之海也。</p><p>●其浮而外者，循腹上行，至于咽喉，别络口唇，至承浆而终。</p><p>●上颐循面入目至睛明者，谓不直交督脉，由足陽明承泣穴上颐循面，入目内眦之足太陽睛明穴，始交于督脉，总为陰脉之海也。</p><h2>任脉穴歌</h2><p>任脉中行二十四，会陰潜伏两陰间，曲骨之前中极在，关元石门气海边，陰交神关水分处，下脘建里中脘前，上脘巨阙连鸠尾，中庭膻中玉堂联，紫宫华盖循璇玑，天突廉泉承浆端。</p><h2>任脉分寸歌</h2><p>任脉会陰两陰间，曲骨毛际陷中安，中极脐下四寸取，关元脐下三寸连，脐下二寸名石门，脐下寸半气海全。脐下一寸陰交穴，脐之中央即神阙，脐上一寸为水分，脐上二寸下脘列。脐上三寸名建里，脐上四寸中脘许，脐上五寸上脘在，巨阙脐上六寸五，鸠尾蔽骨下五分，中庭膻下六寸取，膻中却在两乳间，膻上寸六玉堂主，膻上紫宫三寸二，膻上华盖四八举，（四寸八分）</p><p>膻上璇玑五寸八，玑上一寸天突起，天突喉下约四寸，廉泉颔下骨尖已，承浆颐前唇棱下，任脉中央行腹里。</p><p>注：●会陰穴，在前陰后陰之中间，任、督、冲三脉所起，督由会陰而行背，任由会陰而行腹，冲由会陰而行足也。</p><p>●从会陰上行，横骨上毛际陷中，动脉应手，脐下五寸，曲骨穴也。</p><p>●从曲骨上行，在脐下四寸，中极穴也。</p><p>●从中极上行，在脐下三寸，即关元穴也。</p><p>●从关元上行，在脐下二寸，石门穴也。</p><p>●从石门上行，在脐下一寸五分宛宛中，气海穴也。</p><p>●从气海上行，在脐下一寸，陰交穴也。</p><p>●从陰交上行，当脐之中，神阙穴也。</p><p>●从神阙上行，脐上一寸，水分穴也。</p><p>[10]从水分上行，脐上二寸，下脘穴也。</p><p>[11]从下脘上行，脐上三寸，建里穴也。</p><p>[12]从建里上行，在脐上四寸，中脘穴也。</p><p>[13]从中脘上行，在脐上五寸，上脘穴也。</p><p>[14]从上脘上行，在两岐骨下二寸，巨阙穴也。</p><p>[15]从巨阙上行一寸，鸠尾穴也。</p><p>[16]从鸠尾上行一寸陷中，中庭穴也。</p><p>[17]从中庭上行一寸六分，膻中穴也。</p><p>[18]从膻中上行一寸六分陷中，玉堂穴也。</p><p>[19]从玉堂上行一寸六分陷中，紫宫穴也。</p><p>[20]从紫宫上行一寸六分陷中，华盖穴也。</p><p>[21]从华盖上行一寸陷中，璇玑穴也。</p><p>[22]从璇玑上行一寸，天突穴也。</p><p>[23]从天突上行，在颔下结喉上中央舌本下，仰而取之，廉泉穴也。</p><p>[24]从廉泉上行，在颐前下唇棱下陷中，承浆穴也（见图七十五）。</p><h2>督脉循行经文</h2><p>『素门·骨空论』曰：督脉者，起于少腹以下骨中央，女子入系廷孔，其孔溺孔之端也。其络循陰器，合篡间，绕篡后，别绕臀，至少陰与巨陽中络者，合少陰上股内后廉，贯脊，属肾，与太陽起于目内眦，上额，交颠上，入络脑，还出别下项，循肩髆，内侠脊，抵腰中，入循膂，络肾。</p><p>其男子循茎，下至篡，与女子等。</p><p>其少腹直上者，贯脐中央上贯心，入喉上颐，环唇，上系两目之下中央（见图七十六）。</p><h2>督脉循行歌</h2><p>督脉少腹骨中央，女子入系溺孔疆，男子之络循陰器，绕篡之后别臀方，至少陰者循腹里，会任直上关元行，属肾会冲街腹气，入喉上颐环唇当，上系两目中央下，始合内眦络太陽，上额交颠入络脑，还出下项肩髆场，侠脊抵腰入循膂，络肾茎篡等同乡，此是申明督脉路，总为陽脉之督纲。</p><p>注：●督脉者，起于少腹下骨中央，谓男女少腹以下，横骨内之中央，即女子入系廷孔之端，男子陰器合篡问也。</p><p>●男子陰茎尽处，精室孔、溺孔合并一路，合篡处也，即女子胞孔、溺孔合并之处。</p><p>●廷孔之端，即下文曰：与女子等也。</p><p>●其络循陰器，合篡间，绕篡后行，是谓本络外合太陽中络也。</p><p>●别络绕臀，是谓别络内并少陰腹里也。</p><p>故经曰：至少陰与巨陽中络者，合也。</p><p>●至少陰者，循行上股内后廉，循腹里，与任脉上会于关元，贯脊属肾，侠肾上行，与冲脉会腹气之街。故经曰：自少腹直上，贯脐中央，上贯心入喉，上颐环唇，内行至督脉龈交而终，外行系两目之下中央，循行目内眦，会于太陽。</p><p>●故经曰：与太陽起于目内眦，上额交颠上，入络脑，还出别下项，循肩髆，内侠脊，抵腰中，入循膂，络肾，复会于少陰，此督脉之循行也。</p><h2>督脉穴歌</h2><p>督脉行脉之中行，二十八穴始长强，腰俞陽关入命门，悬枢脊中中枢长。</p><p>筋缩至陽归灵台，神道身柱陶道开，大椎□门连风府，脑户强间后顶排。</p><p>百会前顶通□会，上星神庭素□对，水沟兑端在唇上，龈交上齿缝之内。</p><h2>督脉分寸歌，附：督脉解</h2><p>尾闾骨端是长强，二十一椎腰俞当，十六陽关十四命，三一悬枢脊中央，十椎中枢筋缩九，七椎之下乃至陽，六灵五身三身柱，陶道一椎之下乡，一椎之上大椎穴，上至发际□门行，风府一寸宛中取，脑户二五枕之方，再上四寸强间位，五寸五分后顶强，七寸百会顶中取，耳尖前后发中央，前顶前行八寸半，前行一尺□会量，一尺一寸上星位，前发尺二神庭当，鼻端准头素□穴，水沟鼻下人中藏，兑端唇上端上取，龈交唇内齿缝乡。</p><p>按：</p><p>督脉始于长强者，本自『灵枢·经脉篇』曰：督脉之别名长强，侠膂上项，散头上下，当肩胛左右，别走太陽，入贯膂。</p><p>注：●督脉之别，起于长强者，即绕篡后，外合太陽，循行尾闾间，长强穴也。</p><p>●侠膂上项，散头上，下当肩左右，别走太陽，入贯膂，谓督脉循外而上行也。</p><p>●故『难经』曰：起于下极之俞。</p><p>●即长强尾闾间也。</p><p>●并于脊里，即侠脊也。</p><p>●上至风府，入属于脑，即上项散头也。</p><p>●从长强贯脊上行二十一椎下，腰俞穴也。</p><p>●十六椎下，陽关穴也。</p><p>●十四椎下，命门穴也。</p><p>[10]十三椎下，悬枢穴也。</p><p>[11]十一椎下，脊中穴也。</p><p>[12]十椎下，中枢穴也。</p><p>[13]九椎下，筋缩穴也。</p><p>[14]七椎下，至陽穴也。</p><p>[15]六椎下，灵台穴也。</p><p>[16]五椎下，神道穴也。</p><p>[17]三椎下，身柱穴也。</p><p>[18]一椎下，陶道穴也。</p><p>[19]一椎之上，大椎穴也。</p><p>[20]上至上发际，□门穴也。</p><p>[21]从□门入发际，风府穴也。</p><p>[22]从风府上行一寸五分枕骨上，脑户穴也。</p><p>[23]从脑户上行一寸五分，强间穴也。</p><p>[24]从强间上行一寸五分，后顶穴也。</p><p>[25]从强间上行一寸五分，后顶穴也。</p><p>[26]从后顶上行一寸五分，直两耳尖顶陷中，百会穴也。</p><p>[27]从百会前行一寸五分，前顶穴也。</p><p>[28]从前顶穴前行一寸五分，□会穴也。</p><p>[29]从□会又前行一寸，上星穴也。</p><p>[30]从上星至前发际，神庭穴也。</p><p>[31]前后发际，合骨度共一尺二寸也，从前发际下至鼻端准头，素窌穴也。</p><p>[32]鼻柱下沟中央近鼻孔陷中，水沟穴也。</p><p>[33]唇上端，兑端穴也。</p><p>[34]唇内齿上龈缝中，龈交穴也。凡二十八穴，循行背之中行者也（见图七十七）。</p><p>按：『难经』二十八难曰：督脉者，起于下极之俞，并于脊里之上，至风府入属脑。乃指穴而言也。前论脉起于少腹者，是指循行而言也。</p><h2>冲脉循行经文</h2><p>『素问·骨空论』曰：冲脉者，起于气街，并于少陰之经，侠脐上行，至胸中而散（图七十八）。</p><p>『灵枢·卫气篇』曰：请言气街。胸气有街，腹气有街，胫气有街。</p><p>故气在头者，止之于脑；气在胸者，止之膺与背俞；气在腹者，止之背俞。与冲脉在脐之左右之动脉者，气在胫者，止之于气街，与承山踝上。</p><h2>冲脉循行歌</h2><p>冲脉起于腹气街，后天宗气气冲来，并于先天之真气，相并侠脐上胸街，大气至胸中而散，会合督任充身怀，分布脏腑诸经络，名之曰海不为乖。</p><p>注：●冲脉者，起于气街，是起于腹气之街也。</p><p>●名曰气街者，是谓气所行之街也。</p><p>●一身之大气，积于胸中者，有先天之真气，是所受者，即人之肾间动气也；有后天之宗气，是水谷所化者，即人之胃气也。</p><p>●此所谓起于腹气之街者，是起胃中榖起也；并于少陰者，是并于肾间动气也，其真气与谷气相并，侠脐上行，至胸中而散，是谓大气至胸中，分布五脏六腑诸经，而充身者也。</p><p>●『灵枢·顺逆肥瘦篇』曰：冲脉者五脏六腑之海也，五脏六腑皆禀气焉。</p><p>●『灵枢·动俞篇』又曰：冲脉者十二经之海，与少陰之大络，起于肾下，出于气街也。</p><p>●『灵枢·五音五味篇』又曰：冲脉任脉皆起于胞中者，即此之起于肾下之谓也，而谓起于肾下者，即并于少陰之经，肾间动气上行也。</p><p>●『素问·骨空论』曰：冲脉起于气冲者，即此出气街之谓也。</p><p>●不曰起而曰出者，谓谷气由陽明胃经出，而会于气街也。</p><h2>冲脉穴歌</h2><p>冲脉侠脐起横骨，大气四注肓俞同，商石陰通幽门穴，至胸散布任流行。</p><h2>冲脉分寸歌</h2><p>条文：冲脉分寸同少陰，起于横骨至幽门，上行每穴皆一寸，穴开中行各五分。</p><p>按：</p><p>任、督、冲三脉，『素问·骨空论』曰：任脉起于中极之下，毛际以上。</p><p>是外指少腹之分也。循腹里，是内指胞中也。督脉起于少腹以下骨中央，女子廷孔，男子陰器，合篡贯脊属肾，亦是外指少腹，内指胞中也。</p><p>冲脉起于气街，并少陰之经。亦是指于胞中也；虽未明言胞中，而实未尝不起于胞中也。是以知任、督、冲三脉，皆起于胞中。</p><p>然三脉皆后天水谷所化，胃气出于气街，会于胞中，与先天肾间动之真气，并行而充身者也。由此观之，三脉同出一源无疑矣。</p><p>故王冰『内经』注、『甲乙经』、『针灸图经』以任脉循背者谓之督脉；自少腹上谓之任脉，亦谓之督脉，则是以背腹陰陽，别为名目耳。</p><p>然冲脉亦起于胞中，并足少陰而上行。是任脉、督脉、冲脉乃一源而三岐者。</p><p>故人身之有腹背，犹天地之有子午；任督之有前后，犹二陆之分陰陽也。</p><p>胞中者，谓男女丹田之通称也，在女子谓之女子胞，在男子即精室也。</p><p>注：●冲脉起于足陽明，并于足少陰腹气之街，侠脐中行左右五分，而上行自少腹下尖陰上横骨穴，从横骨穴上行大赫、气穴、四满、中注、肓俞、商曲、石关、陰都、通谷、幽门等共十一穴，每穴上行相去各一寸，中行左右各五分（图七十九）。</p><h2>带脉循行经文</h2><p>『灵枢·经脉别篇』曰：足少陰上至腘中，别走太陽而合，上至肾，当十四椎，出属带脉（见图八十）。</p><p>二十八难曰：带脉者，起于季胁，回身一周。</p><h2>带脉循行歌</h2><p>带脉足少陰经脉，上腘别走太陽经，合肾十四椎属带，起于季胁绕身行。</p><p>注：●带脉本由足少陰经之脉，上至腘中，别走太陽而合肾，当十四椎，出属带脉，故起于季胁，绕身一周行也。</p><h2>带脉穴歌</h2><p>带起少陽带脉穴，绕行五枢维道间，京门之下居□上，周回季胁束带然。</p><p>注：●足少陰之正脉，出于然谷，循内踝后；其别者入跟中，上□内，至腘中，别走而合太陽，上至肾气穴穴，当十四椎内，与足少陰冲脉会，外与足少陽带脉合会，而不与冲脉偕行，出于季胁，属少陽带脉穴也。</p><p>●故『难经』曰：带脉者，起于季胁也，回身一周者，谓起于足少陽带脉穴，循行五枢穴维道穴，不行居□穴，回行如带，故曰带脉也。</p><h2>带脉分寸歌</h2><p>带脉部分足少陽，季胁寸八是其乡，由带三寸五枢穴，过章五三维道当。</p><p>注：●带脉部分，在足少陽经季胁之下一寸八分，即带脉穴也。</p><p>●从带脉穴下三寸，即五枢穴也。</p><p>●从五枢下行，过肝经之章门穴下五寸三分，即维道穴也（图八十一）。</p><h2>陽跷陰跷脉循行经文</h2><p>『灵枢·脉度篇』曰：跷脉者，少陽之别，起于然谷之后，上内踝之上，直上循陰股，入陰，上循胸里，入缺盆，上出人迎之前，入頄属目内眦，合于太陽、陽跷而上行，气并相还，则为濡目，目气不荣，则目不合（图八十二）。</p><p>二十八难曰：陽跷脉者，起于跟中，循外踝上行，入风池，陰跷脉者，亦起于跟中，循内踝上行，至咽喉交贯冲脉。</p><h2>陽跷脉循行歌</h2><p>陽跷脉起于跟中，上合三陽外踝行，从胁循肩入颈頄，属目内眦太陽经。</p><p>注：●陽跷之脉，起于足跟之中，上合三陽外踝上行，从胁少陽居□之穴，上循肩，入颈頄陽明之肩□、承泣等穴，属目内眦而会太陽也。</p><h2>陽跷脉穴歌</h2><p>陽跷脉近申仆陽，居□肩□巨骨乡，臑俞地仓巨□泣，终于睛明一穴强。</p><h2>陽跷脉分寸歌</h2><p>陽跷脉起足太陽，申脉外踝五分藏，仆参后绕跟骨下，附陽外踝三寸乡，居□监骨上陷取，肩胛一穴肩尖当，肩上上行名巨骨，肩胛之上臑俞坊，口吻旁四地仓位，鼻旁八分巨□疆，目下七分是承泣，目内眦出睛明昂。</p><p>注：●跷者足也，奇经涉于足者之名也。</p><p>●曰陽者，以其所行陽经也。</p><p>●陽跷者，谓足太陽经之别脉也，起于足太陽膀胱经足外踝下五分陷中申脉穴也。</p><p>●从申脉绕后跟骨下，仆参穴也。</p><p>●从仆参又斜足外踝三寸，附陽穴也。</p><p>●又与足少陽会于季胁软骨端下八寸三分，居□穴也。</p><p>●又与手陽明会于膊骨头肩端上，肩□穴也。</p><p>●从肩□穴上行肩尖上两叉骨，巨骨穴也。</p><p>●又与手足太陽陽维，会于肩后大骨下胛上廉，臑俞穴也。</p><p>[10]又与手足陽明会于夹口吻旁四分，地仓穴也。</p><p>[11]从地仓穴行于鼻孔旁八分，巨□穴也。</p><p>[12]又与任脉足陽明会于目下七分，承泣穴也。</p><p>[13]又与手足太陽足陽明陰跷，会于目内眦外一分，睛明穴也（见图八十三）。</p><h2>陰跷脉循行歌</h2><p>陰跷亦起跟中，少陰之别内踝行，上循陰股入胸腹，上至咽喉至睛明。</p><p>注：●陰跷之脉，亦起于跟中，由少陰别脉然谷之穴，上内联踝，循陰股，入胸腹，上至咽喉、睛明穴，亦会于太陽也（见图八十四）。</p><h2>陰跷脉穴歌</h2><p>陰跷起于然谷穴，上行照海交信列，三穴原本足少陰，足之太陽睛明接。</p><h2>陰跷脉分寸歌</h2><p>条文：陰跷脉起足少陰，足内踝前然谷寻，踝下一寸照海陷，踝上二寸交信真，目内眦外宛中取，睛明一穴甚分明。</p><p>注：●陰跷者，以其所行陰经，为足少陰别脉也。</p><p>●起于足少陰肾经，足内踝前大骨下陷中，然谷穴也。</p><p>●从然谷穴循内踝之下一寸，照海穴也。</p><p>●从照海穴不循太溪穴，又□于足内踝之上二寸直行交信穴。</p><p>●从交信穴上循陰股，入陰而行，上循胸里入缺盆，上出人迎之前，入頄鼻旁，属目内眦外宛宛中睛明穴，合于太陽陽跷，上行气并相还，则为濡目之用矣。</p><p>●故知陰跷脉气，若不与陽跷脉气并荣于目，则目不能合也，此陰跷循行之经脉也（见图八十五）。</p><h2>陽维陰维脉循行经文</h2><p>二十八难曰：陽维陰维者，维络于身，溢蓄不能环流，灌溢诸经者也。</p><p>故陽维起于诸陽之会，陰维起于诸陰交也。</p><h2>陽维脉循行歌</h2><p>陽维起足太陽，外踝之下金门疆，从胻背肩项面头，维络诸陽会督场。</p><p>注：●陽维之脉，起于足太陽经外踝之下金门穴也。</p><p>●从胻骨、背外、肩胛、项旁、面上、头后至□门穴，维络诸陽会于督脉也（见图八十六）。</p><h2>陽维脉穴歌</h2><p>陽维脉起穴金门，臑俞天□肩井深，本神陽白并临泣，正营脑空风池巡，风府□门此二穴，项后入发是其根。</p><h2>陽维脉分寸歌</h2><p>陽维脉起足太陽，外踝一寸金门藏，踝上七寸陽交位，肩后胛上臑俞当，天□穴在缺盆上，肩上陷中肩井乡，本神入发四分许，眉上一寸陽白详，入发五分临泣穴，上行一寸正营场，枕骨之下脑空位，风池耳后陷中脏，项后入发□门穴，入发一寸风府疆。</p><p>注：●陽维起于诸陽之会者，谓起于足太陽膀胱经之足外踝下一寸金门穴也。</p><p>●从金门穴行于足少陽胆经之足外踝上七寸，陽交穴也。</p><p>●又与手足太陽及跷脉，会于肩后大骨下胛上廉，臑俞穴也。</p><p>●又与手足少陽会于缺盆中上毖骨际，天□穴也。</p><p>●又会于肩上陷中，肩井穴也。</p><p>●从肩井穴上头，与足少陽会于眉上一寸，陽白穴也。</p><p>●从陽白穴上行于目上，直入发际，本神、临泣穴也。</p><p>●从临泣穴上行二寸，正营穴也。</p><p>●从正营穴循行枕骨下，脑空穴也。</p><p>[10]从脑空穴下行，至耳后大筋外廉，风池穴也。</p><p>[11]又与督脉会于项后风府、□门穴，此陽维脉气所发也（图八十七）。</p><h2>陰维脉行歌</h2><p>条文：陰维脉起足少陰，内踝上行穴筑宾，循腹至乳上结喉，维络诸陰会于任。</p><p>注：●陰维之脉，起于足少陰经内踝上行筑宾之穴，循腹至乳上结喉，至廉泉穴，维络诸陰，会于任脉也（图八十八）。</p><h2>陰维脉穴歌</h2><p>陰维之穴起筑宾，府舍大横腹哀循，期门天突廉舌本，此是陰维脉维陰。</p><h2>陰维脉分寸歌</h2><p>陰维脉起足少陰，内踝之后寻筑宾，少腹之下称府舍，大横平脐是穴名，此穴去中三寸半，行至乳下腹哀明，期门直乳二肋缝，天突结喉下一寸注：●陰维起于诸陰之交者，谓起于足少陰肾经之足内踝后，上□分中，名曰筑宾穴也。</p><p>●与足太陰交于少腹下，去腹中行三寸半，府舍穴也。</p><p>●又平脐去中行三寸半，大横穴也。</p><p>●又行至乳下二肋端缝之下二寸，腹哀穴也。</p><p>●又与足厥陰交于乳下二肋端缝，期门穴也。</p><p>●又与任脉交于结喉下一寸宛宛中，天突穴也。</p><p>●从天突穴上行，在颔下结喉上中央舌本下，廉泉穴，此陰维脉气所发也（见图八十九）。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231032.html' class='pagedaohang'>【上一篇】<i>:外科卷下·刺灸心法要诀·头部主病针灸要穴歌</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231030.html' class='pagedaohang'>【下一篇】<i>：外科卷下·刺灸心法要诀·肝脏经文</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>