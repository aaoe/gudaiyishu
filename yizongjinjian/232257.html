<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨太阳病脉证并治上篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨太阳病脉证并治上篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232258.html' class='pagedaohang'>【上一篇】<i>:辨太阳病脉证并治中篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232256.html' class='pagedaohang'>【下一篇】<i>：订正仲景全书伤寒论注</i></a></span>
</ul>
<div class="articleContent" id="articleContent"> <p class="h1-p">□</p><p>太陽主表，为一身之外藩，总六经而统荣卫。凡外因百病之袭人，必先于表。表气壮，则卫固荣守，邪由何入！经曰：虽有大风苛毒，勿之能害是也。若表气虚，则荣卫之气不能御外，故邪得而乘之。经曰：虚邪不能独伤人，必因身形之虚而后客之也。</p><p>卫，陽也。荣，陰也。风，陽邪也。寒，陰邪也。邪之害人，各从其类，故中风则卫受之，伤寒则荣受之。卫分受邪，则有汗为虚邪，桂枝证也。荣分受邪，则无汗为实邪，麻黄证也。荣卫俱受邪，均无汗，皆为实邪，大青龙证也。大纲三法，用之得当，其邪立解，用违其法，变病百出。缘风为百病之长，故以风中卫列为上篇，寒伤荣与风寒两伤，列为中、下二篇。其条目俱详于本篇之下，俾读者开卷了然，有所遵循也。</p><p>太陽之为病，脉浮，头项强痛而恶寒。</p><p>【注】</p><p>太陽膀胱经也。太陽之为病，谓太陽膀胱经之所为病也。太陽主表，表统荣卫，风邪中卫，寒邪伤荣，均表病也。脉浮，表病脉也。头项强痛恶寒，表病证也。太陽经脉，上额交巅，入络脑，还出别下项，连风府，故邪客其经，必令头项强痛也。恶寒者，因风寒所伤，故恶之也。首揭此条，为太陽病之提纲。凡上、中、下三篇内称太陽病者，皆指此脉证而言也。</p><p>【按】</p><p>荣卫二者，皆胃中后天之谷气所生。其气之清者为荣，浊者为卫。卫即气之剽悍者也，荣即血中之精粹者也。以其定位之体而言，则曰气血，以其流行之用而言，则曰荣卫。荣行脉中，故属于陰也；卫行脉外，故属于陽也。然荣卫之所以流行者，皆本乎肾中先天之一气，故又皆以气言，曰荣气、卫气也。</p><p>【集注】</p><p>滑寿曰：脉在肉上行，主表也。</p><p>方有执曰：表即皮肤，荣卫丽焉。故脉见尺寸俱浮，知病在太陽表也。项，颈后也。</p><p>恶寒者，该风而言也。风寒初袭而郁于表，不能再胜风寒之外忤，故畏恶之。</p><p>程应旄曰：太陽经之见证，莫确于头痛、恶寒，故首揭之。</p><p>吴人驹曰：头为三陽之通位，项为太陽之专位，有所障碍，不得如常之柔和，是为强痛。</p><p>□</p><p>太陽病，发热，汗出，恶风，脉缓者，名为中风。</p><p>【注】</p><p>太陽病，即首条脉浮，头项强痛而恶寒之谓也。卫为表陽，风属陽邪，风邪中人，则卫受之，从其类也。风中于卫即发热者，以风、卫，皆陽，其性本热，故变热甚捷，不似伤寒待其闭郁而始热也。卫病不能固表，又为陽邪所蒸，故腠理□而汗出也。汗出表虚，为风所忤，故恶风也。风性柔软，故脉缓也。此承上条言太陽病又兼见此脉证者，名曰中风，以为中风病之提纲。后凡称中风者，皆指此脉证而言也。</p><p>【集注】</p><p>方有执曰：脉缓即下文陽浮而陰弱之谓，言既有如首条所揭之太陽病，加之发热，汗出，恶风而脉缓者，则其病乃是触犯于风所致，故名中风。</p><p>汪琥曰：中风，非东垣所云中府、中藏、中血脉之谓。盖中字与伤字同义。仲景论中，不直言伤风者，恐后学不察，以咳嗽、鼻塞、声重之伤风，混同立论，故以中字别之也。脉缓当作浮缓看，浮是太陽病脉，缓是中风脉。中篇紧脉，亦当仿此。</p><p>□</p><p>太陽中风，陽浮而陰弱，陽浮者热自发，陰弱者汗自出，啬啬恶寒，淅淅恶风，翕翕发热，鼻鸣，干呕者，桂枝汤主之。</p><p>【注】</p><p>太陽中风，即上二条合而言之，又详举其证以出其治也。后凡称太陽中风者，皆指此脉此证也。陰陽指荣卫而言，非指尺寸浮沈也。陽浮，即越人曰：三菽之浮，肺之浮也。肺主皮毛，取之而得者，即卫分之浮也。六菽之浮，心之浮也。心主血脉，取之而得者，即荣分之浮也。荣分之浮较之卫分之浮，则无力而弱，故曰：陽浮而陰弱也。卫为风客，则卫邪强而发热矣。故曰：陽浮者热自发。荣受邪蒸，则荣不固而汗出矣。故曰：陰弱者汗自出。荣卫不和，则肌表□缓，故有啬啬之恶寒，淅淅之恶风，翕翕之发热也。然在皮肤之表，非若伤寒之壮热无汗，恶寒虽近烈火而不减，恶风虽处密室而仍畏也。皮毛内合于肺，皮毛不固，风邪侵肺，则气壅而鼻鸣矣。胸中者，陽气之本。卫陽为风邪所干，不能敷布，则气上逆而为干呕矣。故宜桂枝汤，解肌固表，调和荣卫也。</p><p>【集注】</p><p>程应旄曰：啬啬恶寒者，肌被寒侵，怯而敛也。淅淅恶风者，肌因风洒，□难御也。</p><p>翕翕发热者，肌得热蒸，合欲扬也。啬啬、淅淅、翕翕字俱从皮毛上形容，较之伤寒之见证，自有浮、沉、浅、深之别。</p><h2>桂枝汤方</h2><p>□</p><p>桂枝三两芍药三两甘草（炙）三两生姜（切）三两大枣（擘）十二枚</p><p>右五味，□咀三味，以水七升，微火煮取三升，去滓，适寒温，服一升。服已须臾，啜热稀粥一升余，以助药力。温覆令一时许，遍身□□，微似有汗者益佳，不可令如水流漓，病必不除。若一服汗出，病差，停后服，不必尽剂；若不汗，更服，根据前法；又不汗，后服，当小促其间，半日许，令三服尽。若病重者，一日一夜服，周时观之。服一剂尽，病证犹在者，更作服，若汗不出者，乃服至二、三剂。禁生冷、粘滑、肉面、五辛、酒酪、臭恶等物。</p><p>【按】</p><p>桂枝汤方，桂枝下有「去皮」二字。夫桂枝气味辛甘，全在于皮，若去皮是枯木矣，如何有解肌发汗之功？宜删此二字，后仿此。</p><p>【方解】</p><p>名曰桂枝汤者，君以桂枝也。桂枝辛温，辛能发散，温通卫陽。芍药酸寒，酸能收敛，寒走荣陰。桂枝君芍药，是于发汗中寓敛汗之旨；芍药、臣桂枝，是于和荣中有调卫之功。生姜之辛，佐桂枝以解表；大枣之甘，佐芍药以和中。甘草甘平，有安内攘外之能，用以调和中气，即以调和表里，且以调和诸药；以桂芍之相须，姜枣之相得，借甘草之调和，陽表陰里，气卫血荣，并行而不悖，是刚柔相济以相和也。而精义在服后须臾，啜稀粥以助药力。盖谷气内充，不但易为酿汗，更使已入之邪，不能少留，将来之邪，不得复入也。又妙在温覆令一时许，□□微似有汗，是授人以微汗之法也。不可令如水流漓，病必不除，是禁人以不可过汗之意也。此方为仲景群方之冠，乃解肌发汗、调和荣卫之第一方也。凡中风、伤寒，脉浮弱，汗自出而表不解者，皆得而主之。其它但见一二证即是，不必悉具。故麻、葛、青龙发汗诸剂，咸用之也。若汗不出，麻黄证也。脉浮紧，麻黄脉也。固不可与桂枝汤。然初起无汗，已用麻黄发汗，汗解后复烦，脉浮数者；与下后脉仍浮，气上冲者；及下后下利止，而身痛不休者，经中皆用此以解外。诚以此时表虽未解，腠理已□，邪不在皮毛，而在肌肉。且经汗下，津液已伤，故脉证虽同麻黄，而主治当属桂枝也。粗工妄谓桂枝汤专治中风，不治伤寒，使人疑而不用。又谓专走肌表，不治他病。不知此汤，倍芍药生姜，加人参，名桂枝新加汤，用以治荣表虚寒，肢体疼痛；倍芍药加饴糖，名小建中汤</p><p>，用以治里虚心悸，腹中急痛；再加黄耆，名黄耆建中汤，用以治虚损、虚热、自汗、盗汗。因知仲景之方，可通治百病也。适寒温服，啜热稀粥以助药力，欲使谷气内充，易为酿汗也。温覆令一时许，微似有汗，不令如水流漓，谓不可过汗也。盖取汗，在不缓不急，不多不少，缓则邪必留连，急则邪反不尽。汗多则亡其陽，汗少则病必不除。若一服汗出病差，谓病轻者，初服一升病即解也。停后服，不必尽剂，谓不可再服第二升，恐其过也。若不汗，更服，根据前法，谓初服不汗出未解，再服一升，根据前法也。又不汗后服，谓病仍不解，后服第三升也。小促其间，半日许令三服尽，谓服此第三升，当小促其服，亦不可太缓，以半日三时许为度，令三服尽，始适中其服之宜也。若病重者。初服一剂，三升尽，病不解，再服一剂，病犹不解，乃更服三剂，以一日一夜周十二时为度，务期汗出病解而后已。后凡有曰根据服桂枝汤法者，即此之谓也。</p><p>□</p><p>太陽病，发热汗出者，此为荣弱卫强，故使汗出。欲救邪风者，宜桂枝汤。</p><p>【注】</p><p>此释上条陽浮陰弱之义也。经曰：邪气盛则实，精气夺则虚。卫为风入则发热，邪气因之而实，故为卫强，是卫中之邪气强也。荣受邪蒸，则汗出，精气因之而虚，故为荣弱，是荣中之陰气弱也。所以使发热汗出也，欲救邪风者，宜桂枝汤。</p><p>【集注】</p><p>方有执曰：上言陽浮而陰弱，此言荣弱卫强。卫强即陽浮，荣弱即陰弱，彼此互言而互相发明者也。救者，解救救护之谓。不曰风邪，而曰邪风者，以本体言也。</p><p>□</p><p>病人藏无他病，时发热自汗出而不愈者，此卫气不和也。先其时发汗则愈，宜桂枝汤。</p><p>【注】</p><p>此释上条荣卫不和之证，而又就其时发热汗出者，以明其治也。藏；里也。无他病，谓里无他病也。有时发热，有时不热，有时汗出，有时不汗出，其表病流连而不愈者，非荣不和，是卫强不与荣和也。当于未热未汗之时，预用桂枝汤解肌发汗，迎而夺之，以遏其势，则热退汗敛，而病自愈矣。</p><p>【集注】</p><p>方有执曰：时以暂言。卫气不和者，表有邪风而不和也。先其时者，言于未发热之先也。</p><p>程知曰：陰虚诸病，亦时发热自汗。若里无他病，而时热自汗，则为卫受风邪，未得解散，宜于将发之时，先用桂枝汤、乘其欲动而击之。程应旄曰：桂枝为解肌之剂，而有时云发汗者何也？以其能助卫气升腾，使正气得宣而汗出，与麻黄汤逐邪气，使汗从外泄者不同。</p><p>汪琥曰：及其发热自汗之时，用桂枝汤发汗则愈。苟失其时，则风邪入里，病热必深，桂枝汤非所宜矣。</p><p>□</p><p>病常自汗出者，此为荣气和，荣气和者，外不谐，以卫气不共荣气谐和故尔，以荣行脉中，卫行脉外，复发其汗，荣卫和则愈，宜桂枝汤。</p><p>【注】</p><p>此又释上条荣卫所以不和之义也。言病有时常自出汗者，此为荣气已和也。荣气和而热仍不解者，则是卫外之气犹不谐，而不与荣气共和谐也。所以荣气虽和，而时时自汗出，病犹不解也。盖以荣行脉中，卫行脉外，卫不和，则荣虽和而病不解。故复发其汗以抑卫而和荣，荣卫和而病自愈矣。亦宜桂枝汤。</p><p>【集注】</p><p>方有执曰：此与上条同。上以暂言，此言常者，谓无时不然也。上言藏，藏为陰而主里。此言荣，荣亦陰而主里，以暂言，故其词略；以常言，故其词详，两相互发，义不殊也。</p><p>喻昌曰：此明卫受邪风，荣自汗出之理。凡汗出荣和，而发热不解，是卫强不与荣和也。复发其汗，俾风邪从肌窍外出，斯卫不强而与荣和矣。正如中酒发狂，酒去其人帖然也。荣受寒邪，不与卫和，宜麻黄汤亦然。</p><p>吴人驹曰：上条发作有时，此时无时。而不自汗出，但热不解者，亦属荣卫不和。盖荣卫相得之为和，而荣不得独为之和也。</p><p>张锡驹曰：卫气者，所以肥腠理，司开阖，卫外而为固也。今受邪风，不能卫外，故常自汗出而热不解，此为荣气和而卫不和也。</p><p>魏荔彤曰：前以桂枝解肌者，和其卫而时发热之热止；此以桂枝发汗者，和其卫而常自汗之汗止。盖发其表而热解矣。故总结之曰：荣卫和则愈。</p><p>□</p><p>太陽病，初服桂枝汤，反烦不解者，先刺风池、风府，却与桂枝汤则愈。</p><p>【注】</p><p>太陽病，服桂枝汤，外证不解者，可更作服。今初服不惟不解，而反加烦，是表邪太盛。若遽与桂枝，恐更生烦热。故宜先行刺法，疏其在经邪热，然后却与桂枝，发其肌腠风邪，俾外内调和，自然汗出而解矣。</p><p>【集注】</p><p>方有执曰：桂枝全在服法，发汗切要如经。若服不如法，汗不如经，病必不除，所以反烦。反者、转也，言转加热闷也。风池穴在耳后陷者中，按之引于耳中，手足少陽脉之会，刺可入同身寸之四分。风府穴在项上入发际，同身寸之一寸。大筋内宛宛中，督脉、陽维二经之会，刺可入同身寸之四分。</p><p>张志聪曰：风池、风府虽非太陽穴道，乃属太陽经脉所循之部，故刺之以衰太陽之病势。魏荔彤曰：恐误认此为已传之躁烦，故标出以示人。言不解则太陽之证俱在，但添一烦，知其非传里之烦，而仍为表未解之烦也。</p><p>□</p><p>欲自解者，必当先烦，乃有汗而解，何以知之？脉浮，故知汗出解也。</p><p>【注】</p><p>汗之不解而烦，太陽证仍在者，是表邪盛也；有陽明证者，是里热盛也。然亦有欲自解而未解先烦者，则又为邪正相争，作汗之兆也。当其烦时，解与不解，固不可定，但诊其六脉俱浮，则知邪欲还表、当汗出而解矣。</p><p>【集注】</p><p>程知曰：天地郁蒸而雨作，人身烦闷而汗作，当以脉浮决之。设脉不浮则烦，又为入里之候矣。</p><p>程应旄曰：如诊得脉浮，即是邪还于表之兆，切勿妄治其烦，使汗却而当解者反不解也。</p><p>沈明宗曰：夫自解证，有从□解，有从下血而解，有从下利而解，有从小便暗除而解者，此即太陽战汗之一端。或从脉辨，或从证参，仲景妙义，散见诸篇，务必合参则备。</p><p>□</p><p>病六七日，手足三部脉皆至，大烦而口噤不能言，其人躁扰者，必欲解也。</p><p>【注】</p><p>病至六七日，手足陰陽三部脉皆至而浮，忽然大烦，口噤不能言，躁扰不宁者，此邪正俱实，争胜作汗之象。故曰：必欲解也。</p><p>【集注】</p><p>成无己曰：手足三部皆脉至，为正气盛，邪气虽甚，必欲解也。</p><p>□</p><p>若脉和，其人大烦，目重脸，内际黄者，此欲解也。</p><p>【按】</p><p>脸字当是「睑」字。睑，眼弦也，作脸字非。</p><p>【注】</p><p>脉和而大烦者，其解未可卜也。若其人目重睑者，是睑覆下垂目欲合也，为陰来济陽之兆。内际黄者，为胃气来复之征，故曰：此欲解也。</p><p>□</p><p>问曰：脉病欲知愈未愈者，何以别之？答曰：寸口、关上、尺中三处，大小、浮沉、迟数同等，虽有寒热不解者，此脉陰陽为和平，虽剧当愈。</p><p>【注】</p><p>脉偏胜则病，脉和平则愈。今寸口、关上、尺中三部脉，俱见浮沉、迟数、大小同等，陰陽和平之象，即有寒热不解之病，虽剧亦当愈也。</p><p>【集注】</p><p>『内经』曰：寸口、人迎两者相应若引绳，大小齐等者，名曰平人。</p><p>程知曰：大小、浮沈、迟数同等，谓三部九候无相失也。盖大、不甚大，小、不甚小，浮、不甚浮，沈、不甚沈，迟、不甚迟，数、不甚数，为冲和平等之象也。</p><p>□</p><p>病有发热恶寒者，发于陽也，无热恶寒者，发于陰也，发于陽者七日愈，发于陰者六日愈，以陽数七、陰数六故也。</p><p>【注】</p><p>病谓中风、伤寒也。有初病即发热而恶寒者，是谓中风之病，发于卫陽者也。有初病不发热而恶寒者，是谓伤寒之病，发于荣陰者也。发于陽者七日愈，发于陰者六日愈，以陽合七数，陰合六数也。</p><p>【集注】</p><p>方有执曰：此推原中原、伤寒之所以始，以要其所以终之意。凡在太陽皆恶寒也，发起也，愈瘳也。</p><p>程知曰：此辨太陽病，有发热，有不发热之故也。风，陽也，卫，亦陽也；寒，陰也，荣，亦陰也。中风、伤寒均为表证。而风入卫，则邪发于陽而为热，寒入荣，则邪发于陰而不即热。陽行速，故常过经而迟愈一日；陰行迟，故常循经而早愈一日。观此，则风寒之辨了然矣。</p><p>魏荔彤曰：风伤卫，寒伤荣，既在太陽，则未有不发热者，但迟速有间耳。至于恶寒则同也。发于陽、发于陰之义，不过就风为陽、卫亦陽、寒为陰、荣亦陰而言，殊未及于三陰也。</p><p>□</p><p>问曰：凡病欲知何时得，何时愈？答曰：假令夜半得病者，明日日中愈。日中得病者，夜半愈。何以言之？日中得病，夜半愈者，以陽得陰则解也。夜半得病，明日日中愈者，以陰得陽则解也。</p><p>【注】</p><p>凡病之起，不外乎陰陽以为病，非陽胜陰，即陰胜陽。凡病之愈，亦不外乎陰陽以为和，非陽得陰解，即陰得陽解。陽得陰解者，谓日中得病，今日夜半愈也。陰得陽解者，谓夜半得病，明日日中愈也。</p><p>【集注】</p><p>方有执曰：日中、夜半以大略言，余时可仿此意而推也。</p><p>□</p><p>太陽病，头痛至七日已上自愈者，以行其经尽故也，若欲作再经者，针足陽明，使经不传则愈。</p><p>【注】</p><p>太陽病，头痛至七日已上自愈者，以行其经尽故也，谓太陽受病，其邪传行六日，三陽、三陰经尽，至七日已上，三陽、三陰之病日衰，大邪皆去，此不作再经，故自愈也。再者，再传陽明经也，谓其邪已传经尽，热盛不衰，欲再转属陽明故也。针足陽明，以泄其热，使其一邪不再传，则愈矣。</p><p>【集注】</p><p>方有执曰：七日已上者，该六日而言也。</p><p>魏荔彤曰：方有执谓针以遏其邪，喻昌谓针以竭其邪，言遏、言竭，皆言泄之也。凡针刺者，泄其盛气也，故前言刺风池、风府，亦主泄其风邪暴甚之意。因刺法乃治热之善策，不欲人妄施汗、下、温三法也。言足陽明，自是胃之经穴，必有实欲再传之势，方可刺之。</p><p>闵芝庆曰：太陽受病，以次而终于厥陰为传经尽。诸经受病，至七日已上自愈者，为行其经尽故也。今有自太陽再传之说，若果传遍六经，厥陰再传太陽，太陽再传陽明，则何不于厥陰未传太陽之前，预针太陽；而必待传陽明，然后针陽明哉！于此可知三陰从无再传太陽之病，但转属陽明耳。</p><p>□</p><p>风家表解而不了了者，十二日愈。</p><p>【注】</p><p>风家，谓太陽中风也。表解，谓用桂枝汤病已解也。不了了者，不清楚也。言用桂枝汤其表已解，而犹不清楚者，在经余邪未尽耳。十二日经尽之时，余邪尽，自然愈也。</p><p>【集注】</p><p>魏荔彤曰：此条申明太陽中风病愈后，风邪留滞之证，应听其自愈也。</p><p>□</p><p>太陽病，头痛，发热，汗出，恶风者，桂枝汤主之〔重出衍文〕。桂枝本为解肌，若其人脉浮紧，发热，汗不出者，不可与也，常须识此，勿令误也。</p><p>【注】</p><p>夫桂枝汤，本为解肌，中风表虚之药也。若其人脉浮紧，发热汗不出者，乃伤寒表实之病，不可与也。当须识此为麻黄汤证，必令误与桂枝汤也。</p><p>【集注】</p><p>程应旄曰：可与、不可与，在毫厘疑似之间，误多失之于仓卒，须常将荣卫之分别处，两两互勘，陰陽不悖，虚实了然。不以桂枝误治脉浮紧汗不出之伤寒，自不致以麻黄误治脉浮缓汗自出之中风矣。</p><p>□</p><p>若酒客病，不可与桂枝汤，得之则呕，以酒客不喜甘故也。</p><p>【注】</p><p>酒客，谓好饮之人也。酒客病、谓过饮而病也。其病之状，头痛、发热、汗出、呕吐，乃湿热熏蒸使然，非风邪也。若误与桂枝汤服之则呕，以酒客不喜甘故也。</p><p>【集注】</p><p>成无己曰：酒客内热，喜辛而恶甘。桂枝汤甘，酒客得之，则中烦而呕。</p><p>□</p><p>凡服桂枝汤吐者，其后必吐脓血也。</p><p>【注】</p><p>凡酒客得桂枝汤而呕者，以辛甘之品，能动热助涌故也。若其人内热素盛，服桂枝汤</p><p>又不实时呕出，则益助其热，所以其后必吐脓血也。然亦有不吐脓血者，则是所伤者轻，而热不甚也。</p><p>【集注】</p><p>刘宏璧曰：桂枝气味甚簿，酒客不可与者，举一以例其余也。庸工不得其解，每遇热盛之人，但去桂枝，于甘辛极热之类，全无顾忌，仲景岂意后人如此之愚哉！即如产后不宜寒凉，所以举一白芍之味酸微寒者以示戒，今祗知除去白芍，于三黄寒凉等药，反恣用无忌。殊不知圣人一语，该括无穷，味薄者尚不可与，其味厚者可知；微寒者既在宜禁，而大寒者尤所当戒。世俗不能引申触类，徒以卤莽减裂为事，可见上古医书，非精详玩味，乌能有得耶！</p><p>□</p><p>太陽病，发汗，遂漏不止，其人恶风，小便难，四肢微急，难以屈伸者，桂枝加附子汤主之。</p><p>【注】</p><p>太陽中风，本当解肌，若大发其汗，如水流漓，因而遂漏不止，其人必腠理大开，表陽不固，故恶风也。液伤于内，膀胱津少，故小便难也。液伤于外，复加风袭，故四肢微急，难以屈伸也。宜桂枝加附子汤主之。服根据桂枝汤法者，是于固陽敛液中，和荣卫解风邪也。</p><p>【集注】</p><p>方有执曰：此太陽中风误汗之变证。小便难者，以汗漏不止，必亡陽、亡津液。亡陽则气不足，亡津液则水道枯竭。且小便者，膀胱所司也。膀胱本太陽经，而为诸陽主气，气不足则化不行矣。</p><p>程知曰：此陽气与陰液两亡，复加外风袭入，与真武证微细有别，真武汤是救里寒亡陽之失，急于回陽者；桂枝加附子汤是救表寒漏风之失，急于温经者。</p><h2>桂枝加附子汤方</h2><p>□</p><p>于桂枝汤方内，加附子一枚，余根据桂枝汤法。</p><p>【集解】</p><p>柯琴曰：是方以附子加入桂枝汤中，大补表陽也。表陽密，则漏汗自止，恶风自罢矣。汗止津回，则小便自利，四肢自柔矣。汗漏不止与大汗出同，而从化变病则异。服桂枝麻黄汤，大汗出后，而大烦渴，是陽陷于里，急当救陰，故用白虎加人参汤。服桂枝麻黄汤发汗，遂漏不止，而不烦渴，是亡陽于外，急当救陽，故用桂枝加附子汤</p><p>。要之，发汗之剂，用桂枝不当，则陽陷于里者多，用麻黄不当，则陽亡于外者多。</p><p>因桂枝汤有芍药而无麻黄，故虽汗大出而元府尚能自闭，多不致亡陽于外耳。</p><p>□</p><p>服桂枝汤，大汗出后，大烦渴不解，脉洪大者，白虎加人参汤主之。</p><p>【注】</p><p>大烦渴，陽明证也。洪大，陽明脉也。中风之邪，服桂枝汤，大汗出后不解，大烦渴脉洪大者，是邪已入陽明，津液为大汗所伤，胃中干燥故也。宜与白虎加人参汤，清热生津，而烦渴自除矣。</p><p>【集注】</p><p>张璐曰：白虎汤，实解内蒸之热，非治外轻之热也。昔人以石膏辛凉，能解利陽明风热，若不佐以麻、葛之品，何以走外？此说似是而实非。盖陽明在经之邪，纵使有大热而不烦渴，自有葛根汤、桂枝加葛根汤等治法，并无借于石膏。</p><h2>白虎加人参汤方</h2><p>□</p><p>见陽明篇太陽病三日，发汗不解，蒸蒸发热者，属胃也，调胃承气汤主之。</p><p>【注】</p><p>太陽病三日，发汗后热不解，若仍阵阵发热有汗而不解者，是太陽表证未罢也，则当以桂枝汤和之。今蒸蒸发热，有汗而不解者，乃属陽明里证不和也，故用调胃承气汤。</p><p>【集注】</p><p>程应旄曰：太陽病，三日，经期尚未深也，何以发汗不解便属胃也？盖以胃燥素盛，故他表症虽罢，而汗与热仍不解也。第征其热，如炊笼蒸蒸而盛，则知其汗必连绵??缍?来，此即大便已□之征，故曰属胃也。热虽聚于胃，而未见潮热、□语等证，主以调胃承气汤者，于下法内从乎中治，以其为日未深故也。</p><p>汪琥曰：言太陽病，不可拘以日数，但见属胃之证，即可下也。病方三日，曾经汗矣，其热自内腾达于外，非表邪不解，乃太陽之邪转属于胃，病热不能解也。</p><h2>调胃承气汤方</h2><p>□</p><p>见陽明篇太陽病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热，消渴者，五苓散主之。</p><p>【注】</p><p>太陽病，发汗后，或大汗出，皆令人津液内竭，胃中干，烦躁不得眠，欲得饮水，当少少与之，以滋胃燥，令胃气和，则可愈也。倘与之饮，胃仍不和，若脉浮，小便不利，微热消渴者，则是太陽表邪未罢，膀胱里饮已成也。经曰：膀胱者，津液之府，气化则能出矣。今邪热熏灼，燥其现有之津，饮水不化，绝其未生之液，津液告匮，求水自救，所以水入即消，渴而不止也。用五苓散者，以其能外解表热，内输水府，则气化津生，热渴止、而小便利矣。</p><p>【集注】</p><p>张兼善曰：白虎治表证已解，邪传里而烦渴者。今脉浮身有微热而渴，乃表邪未得全解，故用五苓，借桂枝之辛散，和肌表以解微热也。术、泽二苓之淡渗，化水生津以止燥渴也。</p><p>喻昌曰：脉浮当用桂枝，何以变用五苓耶？盖热邪得水，虽不全解，势必衰其大半，所以热微兼小便不利，证成消渴，则蓄饮证具，故不从单解而从两解也。凡饮水多而小便少，谓之消渴。里热饮盛，不可单用桂枝解肌，故兼以利水，惟五苓有全功耳！</p><p>程应旄曰：微热字，对下条发热字看，彼以发热在表，则知犯本未深，故邪热蓄而拒水。此曰微热，则表热犯本已深，故热邪结而耗液。所以不惟与水与五苓主治有别，而前五苓、后五苓主治亦俱有别也。</p><p>□</p><p>中风发热，六、七日不解而烦者，有表里证，渴欲饮水，水入则吐者，名曰水逆，五苓散主之。</p><p>【注】</p><p>中风发热，六、七日不解而烦者，是有表证也。渴欲饮水，水入则吐者，是有里证也。若渴欲饮水，水入即消，如前条之胃干，少少与饮，令胃和则愈。今渴欲饮水，水入不消，上逆而吐，故名曰水逆。原其所以吐之之由，则因邪热入里，与饮相传，三焦失其蒸化，而不能通调水道，下输膀胱，以致饮热相格于上，水无去路于下，故水入则吐，小便必不利也，宜五苓散辛甘淡渗之品，外解内利，多服暖水，令其汗出尿通，则表里两解矣。</p><p>【集注】</p><p>方有执曰：中风发热，必自汗出，六七日不解而烦者，汗出过多，亡津液，而内燥也。表以外证未罢言，里以烦渴属府言。欲饮水者，燥甚而渴，希救故也。水入则吐者，伏饮内作，故外水不得入也。盖饮亦水也，以水得水，涌溢而为格拒，所以谓之水逆，与五苓散两解表里，汗出而愈也。</p><p>喻昌曰：伤风证，原有汗，以其有汗也，延至日久，不行解肌之法，汗出虽多，徒伤津液，表终不解，转增烦渴，邪入于府，饮水则吐，名曰水逆。乃热邪挟积饮上逆，故外水格而不入也。服五苓，饮热汤，得汗则表里俱解，是一举而两得也。</p><h2>五苓散方</h2><p>□</p><p>猪苓（去黑皮）十八铢 茯苓十八铢 泽泻一两六铢 白术十八铢 桂半两</p><p>右五味为散，更于臼中杵之，白饮和方寸匕服之，日三服，多饮暖水，汗出愈。</p><p>【方解】</p><p>是方也，乃太陽邪热入府，水气不化，膀胱表里药也。一治水逆，水入则吐；一治消渴，水入则消。夫膀胱者，津液之府，气化则能出矣。邪热入之，与水合化为病，若水盛于热，则水壅不化，水蓄于上，故水入则吐，乃膀胱之气化不行，致小便不行也。若热盛于水，则水为热灼，水耗于上，故水入则消，乃膀胱之津液告竭，致小便无出也。二证皆小便不利，故均得而主之。若小便自利者，不可用，恐重伤津液，以其属陽陰之里，故不可用也。由此可知五苓散非治水热之专剂，乃治水热小便不利之主方也。君泽泻之咸寒，咸走水府，寒胜热邪；佐二苓之淡渗，通调水道，下输膀胱，则水热并泻也；用白术之燥湿，健脾助土，为之堤防以制水也：用桂之辛温，宜通陽气，蒸化三焦以行水也。泽泻得二苓下降，利水之功倍，则小便利，而水不蓄矣。自术借桂上升，通陽之效捷，则气腾津化，渴自止也。若发热不解，以桂易桂枝，服后多服暖水，令汗出愈。是知此方不止治停水小便不利之里，而犹解停水发热之表也。</p><p>加人参名春泽汤，其意专在助气化以生津。加茵陈名茵陈五苓散，治湿热发黄，表里不实，小便不利者，无不效也。</p><p>【集解】</p><p>程应旄曰：太陽为标，膀胱为本。中风发热，标受邪也。六七日不解，标邪转入膀胱矣。是谓犯本。五苓散与黄麻、桂枝二汤，虽同为太陽经之药，一则解肌而治表，一则利小便而治里，标与本所主各有别矣。</p><p>【按】</p><p>此条谓有表里证者，非发热有汗，口干烦渴，水入则消，小便自利，太陽、陽明之表里证也。乃发热无汗，口润烦渴，水入则吐，小便不利，太陽、膀胱之表里证也。此病虽未发明无汗小便不利之证，若汗出小便利，则渴饮之水，得从外越下出，必无水逆之证。仲景用五苓散，多服暖水令汗出愈，其意在利水发汗，故知必有无汗小便不利之证也。</p><p>□</p><p>太陽病，小便利者，以饮水多，必心下悸，小便少者，必苦里急也。</p><p>【注】</p><p>太陽初病，不欲饮水，将传陽明，则欲饮水，此其常也。今太陽初病，即饮水多，必其人平素胃燥可知。设胃陽不衰，则所饮之水，亦可以敷布于外，作汗而解。今饮水多，而胃陽不充，即使小便利，亦必停中焦，而为心下悸。若更小便少，则水停下焦，必苦里急矣。</p><p>【集注】</p><p>方有执曰：饮水多而心下悸者，心为火藏，水多则受制也。小便少则水停，所以里急也。</p><p>汪琥曰：太陽病，小便利者，是膀胱之府无邪热也。若其人饮水多，此热在上焦，心火亢甚，小便虽利，而渴饮水多，则水停犯火，必心下悸。若其人饮水多而小便少，此热在下焦，为太陽邪热，随经入府，水积不行，膀胱之里，必苦急也。</p><p>□</p><p>发汗后，饮水多必喘，以水灌之亦喘。</p><p>【注】</p><p>上条未发汗，饮水多，胃热津少也。此条发汗后，饮水多，津亡胃干也。而不病心下悸，苦里急者；盖以水不停于中焦、下焦，而停于上焦，所以攻肺必作喘也。水灌者，以水浇洗也。饮水多者必喘，是饮冷，冷伤于内也。以水灌之亦喘者，是形寒，寒伤于外也。均伤肺，故俱喘。</p><p>【集注】</p><p>魏荔彤曰：此申明本条喘急一证，有因水而成者。盖渴而饮水多之喘，与不渴而灌之亦喘，其由虽不同，而致病则一也。</p><p>□</p><p>发汗后，不可更行桂枝汤，汗出而喘，无大热者，可与麻黄杏仁甘草石膏汤。</p><p>【注】</p><p>太陽病，下之后微喘者，表未解也，当以桂枝加厚朴杏仁汤，解太陽肌表，而治其喘也。太陽病桂枝证，医反下之，下利脉促，汗出而喘，表未解者，当以葛根黄连黄苓汤，解陽明之肌热，而治其喘也。今太陽病发汗后，汗出而喘，身无大热而不恶寒者，知邪已不在太陽之表；且汗出而不恶热，知邪亦不在陽明之里。其所以汗出而喘，即无大热，又不恶寒，是邪独在太陰肺经，故不可更行桂枝汤，可与麻黄杏子甘草石膏汤，发散肺邪，而汗、喘自止矣。</p><h2>麻黄杏仁甘草石膏汤方</h2><p>麻黄（去节）四两杏仁（去皮尖）五十枚甘草（炙）二两石膏（绵裹，碎）半筋</p><p>右四味以水七升，先煮麻黄减二升，去白沫，内诸药，煮取三升，去滓，温服一升。</p><p>【集注】</p><p>柯琴曰：石膏为清火之重剂，青龙、白虎皆赖以建功，然用之不当，适足以召祸。故青龙以无汗烦燥，得姜桂以宣卫外之陽，白虎以有汗烦渴，须粳米以存胃中之液。今但内热而无外寒，故不用姜桂。喘不在胃而在肺，故不需粳米，其意重在存陰，不虑其亡陽也。故于麻黄汤法桂枝之监制，取麻黄之专开，杏仁之降，甘草之和，倍石膏之寒，除内蕴之实热，斯溱溱之汗出，而内外之烦热与喘悉除矣。</p><p>□</p><p>下后不可更行桂枝汤，若汗出而喘，无大热者，可与麻黄杏仁甘草石膏汤。</p><p>【注】</p><p>此详上条，受病两途，同乎一治之法也。又有下后身无大热，汗出而喘者，知邪亦不在表而在肺，故亦不可更行桂枝汤，可与麻黄杏仁甘草石膏汤以治肺也。彼之汗后喘，此之下后喘，虽其致病之因不同，而其所见之证不异，所以从其证，不从其因，均用此汤，亦喘家急则治其标之法也。</p><p>【集注】</p><p>方有执曰：汗与下虽殊，其为反误致变之喘则一，惟其喘一，故同归一治也。</p><p>□</p><p>太陽中风，（下）利呕逆，表解者，乃可攻之。其人□□汗出，发（作）有时，头痛，心下痞□满，引□下痛，干呕短气，汗出不恶寒者，此表解里未和也，十枣汤主之。</p><p>【按】</p><p>下利之「下」字，当是「不」字。若是「下」字，岂有上呕下利而用十枣汤峻剂攻之之理乎？惟其大便不利，痞□满痛，始属里病；小便不利，呕逆短气，始属饮病，乃可攻也。发作之「作」字，当是「热」字。若无热汗出，乃少陰陰邪寒饮，真武汤证也。且「作」字与上下句文义皆不相属。</p><p>【注】</p><p>太陽中风，表邪也。不利呕逆，里饮也。表邪解者，乃可攻饮也。审其人微汗□□不辍，发热有时，头痛，若仍恶寒，是表未解，尚不可攻。若不恶寒，则为表已解矣。</p><p>□</p><p>而更见里未和之心下痞□满，引□下痛，干呕短气，水蓄无所从出之急证，故迳以十枣汤峻剂，直攻水之巢穴而不疑也。</p><p>【按】</p><p>伤寒表未解，水停心下，呕逆者，是寒束于外，水气不得宣越也，宜小青龙汤汗而散</p><p>之；中风表未解，水停心下而吐者，是饮格于中，水气不得输泄也，宜五苓散散而利之。此皆表未解，不可攻里之饮证也。至如十枣汤与下篇之桂枝去芍药加白术茯苓汤</p><p>二方，皆治饮家有表里证者。十枣汤治头痛、发热、汗出、不恶寒之表已解，而有痞□满痛之里未和，故专主攻里也。桂枝去芍药加白术茯苓汤，治头痛、发热、无汗之表未解，而兼有心下满微痛之里不和，故不主攻里，当先解表也。然其心下□满痛之微甚，亦有别矣。</p><p>【集注】</p><p>杜任曰：十枣汤惟壮实者宜之，不宜轻用。</p><p>方有执曰：乃可攻之，以上喻人勿妄下早之意。□□汗出至短气，言证虽有里，犹未可下。直至汗出不恶寒，方是承上起下，言当下以出其治也。</p><p>喻昌曰：此证与结胸颇同，但结胸者，邪结于胸，其位高；此在心下及□，其位卑，然必表解乃可攻之，亦与攻结胸之戒不殊也。药用十枣，亦与陷胸汤相仿，因伤寒下法，多为胃实而设，胃实者邪热内盛，不得不用消黄以荡涤之。今证在胸□而不在胃，则荡涤之药无所用，故取蠲热逐饮于胸□之间，以为下法。</p><p>张志聪曰：头痛，表证也。然亦有在里者，如伤寒不大便五六日，头痛有热者，与承气汤。与此节之汗出不恶寒而头痛，为表解里有饮，用十棘汤。则凡遇风寒头痛，表未解之证，当审别矣。</p><p>程应旄曰：所可惑者，头痛外惟身汗一证，表里难辨。汗出发热恶寒，则微有表；若汗出发热不恶寒，则祗从不恶寒处认证，知表已解，里气为饮邪搏结不和，虽头痛亦属里邪上攻，非关表也。</p><p>魏荔彤曰：太陽之邪既入里，宜下矣。又有不下胸膈，不下肠胃，而下心与□下者，较下结胸部位稍卑，较下胃实部位又稍高，此下中之又一法也。须认明同一下也，证不同而法自别。盖太陽、陽明之交，必辨表里而施汗下，彼之在里应下，乃邪热挟食物为胃实；此之在里应下，乃邪热挟水饮为饮实，二者俱必待表解而后下，此大同也。</p><h2>十枣汤方</h2><p>□</p><p>芫花（熬）甘遂大戟大枣（擘）十枚</p><p>右三味，等分，各别捣为散，以水一升半，先煮大枣肥者十枚，取八合，去滓，内药末，强人服一钱匕，羸人服半钱，温服之，平旦服。若下少病不除者，明日更服，加半钱，得快下利后，糜粥自养。</p><p>【方解】</p><p>仲景治水之方，种种不同，此其最峻者也。凡水气为患，或喘、或咳、或悸、或噎、或吐、或利，病在一处而止。此则水邪留于中，心腹□下痞满□痛，三焦升降之气阻隔难通。此时表邪已罢，非汗散之法所宜，里饮实盛，又非淡渗之品所能胜，非选逐水至峻之品，以直折之，则中气不支，束手待毙矣。甘遂、芫花、大戟三味，皆辛苦气寒而禀性最毒，并举而用之，气味相济相须，故可直攻水邪之巢穴，决其渎而大下之，一举而患可平也。然邪之所凑，其气必虚，以毒药攻邪，必伤及脾胃，使无冲和甘缓之品为主宰，则邪气尽而大命亦随之矣。然此药最毒至峻，参术所不能君，甘草又与之反，故选十枣之大而肥者以君之。一以顾其脾胃，一以缓其峻毒，得快利后，糜粥自养，一以使谷气内充；一以使邪不复作，此仲景用毒攻病之法，尽美又尽善也。昧者惑于甘能中满之说而不敢用，岂知承制之理乎！</p><p>□</p><p>太陽病，外证未解不可下也，下之为逆，欲解外者，宜桂枝汤。</p><p>【注】</p><p>太陽病外证未解者，谓桂枝汤之表证未解也。凡表证未解，无论已汗未汗，虽有可下之证，而非在急下之例者，均不可下。下之为逆也。欲解外者，仍宜桂枝汤主之。</p><p>【集注】</p><p>王肯堂曰：但有一毫头痛恶寒，即为表证未解，不可下也。</p><p>程应旄曰：若下后外证未解者，仍当解外，有的证用是药，不可以既下而遂谓桂枝汤</p><p>不中与也。</p><p>汪琥曰：下之为逆；逆者，为病在外而反攻其内，于治法为不顺也。</p><p>□</p><p>太陽病，先发汗不解，而复下之，脉浮者不愈。浮为在外，而反下之，故令不愈。今脉浮，故知在外，当须解外则愈，宜桂枝汤。</p><p>【注】</p><p>太陽病，先发汗表未解，仍宜汗之，而复下之，治失其宜矣。脉浮者不愈，盖以脉浮，邪在外而反下之，故令不愈也。今误下未成逆，脉仍浮，故知邪尚在外，仍宜桂枝汤解外则愈也。</p><p>【集注】</p><p>程应旄曰：愈不愈辨之于脉。其愈者，必其脉不浮而离于表也。若脉浮者，知尚在表，则前此之下，自是误下，故令不愈。从前之误，不必计较，只据目前。目前之证，不必计较，只据其脉。脉若浮，知尚在外，虽日久尚须解外则愈。有是脉，用是药，亦不以既下，而遂以桂枝汤为不中与也。</p><p>□</p><p>本发汗而复下之，此为逆也；若先发汗，治不为逆。本先下之，而反汗之，为逆；若先下之，治不为逆。</p><p>【注】</p><p>立治逆之法，不外乎表里；而表里之治，不外乎汗下。病有表里证者，当审其汗、下何先，先后得宜为顺，失宜为逆。若表急于里，本应先汗而反下之，此为逆也；若先汗而后下，治不为逆也。若里急于表，本应先下，而反汗之，此为逆也；若先下而后汗，治不为逆也。</p><p>【集注】</p><p>程知曰：言汗下有先后缓急，不得倒行逆施。汪琥曰：治伤寒之法，表证急者即宜汗，里证急者即宜下，不可拘拘于先汗而后下也。汗下得宜，治不为逆。</p><p>□</p><p>太陽病，下之，其脉促不结胸者，此为欲解也。脉浮者必结胸，脉紧者必咽痛，脉弦者必两□拘急，脉细数者头痛未止，脉沈紧者必呕，脉沉滑者协热利，脉浮滑者，必下血。</p><p>【按】</p><p>脉促当是「脉浮」，始与不结胸为欲解之文义相属。脉浮当是「脉促」，始与论中结胸、胸满同义。脉紧当是「脉细数」，脉细数当是「脉紧」，始合论中二经本脉。脉浮滑当是「脉数滑」，浮滑是论中白虎汤证之脉，数滑是论中下脓血之脉。细玩诸篇自知。</p><p>【注】</p><p>病在太陽，误下，为变不同者，皆因人之藏气不一，各从所入而化，故不同也。误下邪陷，当作结胸，反不结胸，其脉浮，此里和而不受邪，邪仍在表为欲解也。若脉促者，为陽结实邪之脉，故必结胸也。脉细数，少陰邪热之脉，咽痛，少陰邪热之证；误下邪陷少陰，法当从少陰治也。脉弦少陽之脉，两□拘急，少陽之证；误下邪陷少陽，法当从少陽治也。脉紧太陽脉，头痛太陽证；误下邪仍在表，法当从太陽治也。</p><p>□</p><p>脉沉紧，寒邪入里之脉，欲呕，胃陽格拒之证；有表误下，邪陷在胃，法当从陽明治也。脉沉滑，宿食脉，有表误下，协热入里下利，法当从协热下利治也。脉数滑，积热脉，有表误下邪陷入陰，伤荣下血，法当从下脓血治也。</p><p>【按】</p><p>脉促固陽脉也，若促而有力为实，则为结胸实邪之证；若促而无力为虚，则为胸满虚邪之证。故论中有脉促结胸，头汗小潮热者，用陷胸汤攻之；脉促胸满，汗出微恶寒者，用桂枝去芍药加附子汤温之。观此促脉虚实治法，则可以类推矣。</p><p>【按】</p><p>咽痛，少陰寒热俱有之证也。咽干肿痛者为热，不干不肿而痛者为寒，故少陰论中有甘桔汤、通脉四逆汤二治法也。</p><p>【集注】</p><p>方有执曰：凡在太陽皆表证也。误下则变证杂出，而不可以一途拘之。</p><p>程知曰：不宜下而下之，诸变不可胜数，此之谓也。今咽痛□急欲呕，是寒邪入里之变。头痛热利下血，是风邪入里之变。所以然者，脉浮滑数为陽，沉弦紧细为陰也。</p><p>程应旄曰：据脉见证，各着一必字，见势所必然。考其源头，总在太陽病下之而来，故虽有已成坏病、未成坏病之分，但宜以活法治之，不得据脉治脉、据证治证也。</p><p>□</p><p>太陽病，二、三日，不能卧，但欲起，心下必结，脉微弱者，此本有寒分也，反下之，若利止，必作结胸，未止者，四日复下之，此作协热利也。</p><p>【按】</p><p>四日复下之「之」字，当是「利」字。上文利未止，岂有复下之理乎！细玩自知，是必传写之误。</p><p>【注】</p><p>太陽病，谓头项强痛而恶寒也。二、二日见不得卧但欲起之证，谓已传陽明也。心下，胃之分也；必结，谓胃分必有结也。若脉实大乃胃分有热而结也，则当下之。今脉微弱，是胃分有寒而结也，法不当下，不当下而下之，谓之反下。二、三日，正常解太陽、陽明之表，反下之，表热乘虚入里，必自利。设利自止，是其人胃实而同燥化，必作结胸矣。今利未止，四日仍复下利，是其人胃虚而同湿化，故必作协热利也。</p><p>【集注】</p><p>程知曰：此表证误下，有结胸热利之变，不可不慎也。脉既微弱，则是寒结心下，法当温散。医见心下结，而下之使利，是治之反也。</p><p>汪琥曰：太陽病，二、三日，不卧欲起，心下热结，似乎可下；然脉微弱，其人本有寒分，岂可下乎？</p><p>□</p><p>太陽病，外证未除，而数下之，遂协热而利；利下不止，心下痞□，表里不解者，桂枝人参汤主之。</p><p>【注】</p><p>此承上条脉微弱，协热利，互详其证，以明其治也。外证未除，谓太陽病未除，而数下之，是下非一次也。里因数下而虚，遂协表热而利，利下不止，里虚不固也。心下痞□，里虚而邪结也，外证既未除，是表不解也，故用桂枝以解表。利下痞□，里因下虚而从寒化也，其脉必如上文之微弱，故用参、术、姜、草以温里，此温补中两解表里法也。若其脉有力者，又当从甘草泻心汤之法矣。</p><p>【集注】</p><p>喻昌曰：误下而致里虚，外热乘之，变而为利不止者，里虚不守也，痞□者，正虚邪实，中成滞碍，痞寒而不通也。以表未除，故用桂枝以解之。以里适虚，故用理中以和之。此方即理中加桂枝而易其名，乃治虚痞下利之法也。</p><p>李中梓曰：经云：桂枝证医反下之，利遂不止，与葛根黄芩黄连汤。此则又与桂枝人参汤。何用药有温凉之异邪？盖彼证但曰「下之」，此则曰「数下之」；彼证但曰「利下」，此则曰「利不止」。合两论味之，自有虚实之分矣。</p><p>程知曰：表证误下，下利不止，喘而汗出者，治以葛根芩连。心下痞□者，治以桂枝、参、术。一救其表邪入里之实热，一救其表邪入里之虚寒，皆表里两解法也。</p><p>程应旄曰：协热而利，向来俱作陽邪陷于下焦，果尔，安得用理中耶？盖不知利有寒热二证也。</p><h2>桂枝人参汤方</h2><p>□</p><p>桂枝四两甘草（炙）四两白术三两人参三两干姜三两</p><p>右五味，以水九升，先煮四味，取五升，内桂更煮，取三升，去滓，温服一升，日再服，夜一服。</p><p>太陽病，桂枝证，医反下之，利遂不止，脉促者，表未解也，喘而汗出者，葛根黄芩黄连汤主之。</p><p>【注】</p><p>此承上条、又言协热利之脉促者，以别其治也。太陽病桂枝证，宜以桂枝解肌，而医反下之，利遂不止者，是误下，遂协表热陷入而利不止也。若表未解，而脉缓无力，即有下利而喘之里证，法当从桂枝人参汤以治利，或从桂枝加杏子厚朴汤，以治喘矣。今下利不止，脉促有力，汗出而喘，表虽未解，而不恶寒，是热已陷陽明，即有桂枝之美，亦当从葛根黄芩黄连汤主治也。方中四倍葛根以为君，芩连甘草为之佐，其意专解陽明之肌表，兼清胃中之里热，此清解中兼解表里法也。若脉沉迟，或脉微弱，则为里寒且虚，又当用理中汤加桂枝矣。于此可见上条之协热利，利不止，心下痞□，表里不解者，脉不微弱，必沉迟也。</p><p>【按】</p><p>协热利二证，以脉之陰、陽分虚、实，主治固当矣。然不可不辨其下利之粘秽、鸭溏，小便或白或赤，脉之有力无力也。</p><p>【集注】</p><p>成无己曰：病有汗出而喘者，谓自汗出而喘也，是邪气外甚所致。若喘而汗出者，谓因喘而汗出也，是里热气逆所致，故与葛根黄芩黄连汤，散表邪除里热也。</p><p>方有执曰：利与上条同。而上条用理中者，以痞□，脉弱属寒也。此用芩、连者，以喘汗、脉促属热也。</p><p>喻昌曰：太陽病，原无下法，当用桂枝解外，医反下之，则邪热之在太陽者，未传陽明之表，已入陽明之里。所以其脉促急，其汗外越，其热上奔则喘，下奔则泄。故舍桂枝而用葛根，以专主陽明之表，加芩、连以清里热，则不治喘而喘止，不治利而利止。此又太陽、陽明两解表里之变法也。</p><p>汪琥曰：误下虚其肠胃，为热所乘，遂利不止，此非肠胃真虚证，乃胃有邪热，下通于肠而作泄也。脉促者，脉来数时一止复来也，此为陽独盛之脉也。脉促见陽，知表未解，此表乃陽明经病，非犹太陽桂枝之表证也。喘而汗出者，亦陽明胃府里热气逆所致，非太陽风邪气壅之喘，亦非桂枝汤汗出之证也。故当解陽明表邪，清胃府里热也。</p><h2>葛根黄芩黄连汤方</h2><p>□</p><p>葛根半筋黄芩三两黄连三两甘草（炙）二两</p><p>右四味，以水八升，先煮葛根，减二升，内诸药，煮取二升，去滓，分温再服。</p><p>【集解】</p><p>柯琴曰：外热不除，是表不解；下利不止，是里未和。误下致利，病因则同。一则脉微弱，心下痞□，是脉不足而证有余也；一则脉促而喘反汗自出，是脉有余而证不足也。表里、虚实，当从脉辨，况弱脉见于数下后，则痞□为虚，更可知也。故用理中之辛甘温补，止下利化痞□，，又加桂枝以解表。先煮四味，后内桂枝，和中之力饶，而解肌之气锐，是于两解中寓权宜法也。桂枝证本脉缓，误下后而反促，陽气内盛，邪蒸于外，故汗出也；热暴于内，火逆上冲，故为喘也；暴注下迫，故为利也。故君清轻升发之葛根，以解肌而止利；佐苦寒清肃之芩连，以止汗而定喘；又加甘草以和中。先煮葛根，后内诸药，解肌之力纯，而清中之气锐，又与补中逐邪者殊法矣。</p><p>□</p><p>太陽病，下之后，脉促胸满者，桂枝去芍药汤主之。若微恶寒者，去芍药方中，加附子汤主之。</p><p>【按】</p><p>若微恶寒者，当是汗出微恶寒方合。若无「汗出」二字，乃表未解，无取乎加附子也。</p><p>【注】</p><p>太陽病，表未解而下之，胸实邪陷，则为胸满，气上冲咽喉不得，息瓜蒂散证也。胸虚邪陷，则为气上冲，桂枝汤证也。今下之后，邪陷胸中，胸满脉促，似乎胸实而无冲喉不得息之证，似乎胸虚又见胸满之证，故不用瓜蒂散以治实，亦不用桂枝汤以治虚，惟用桂枝之甘辛，以和太陽之表，去芍药之酸收，以避胸中之满。若汗出微恶寒，去芍药方中加附子主之者，以防亡陽之变也。</p><p>【按】</p><p>上条脉促，喘而汗出不恶寒，下利不止，云属实热。此条脉促胸满，汗出微恶寒，不喘不下利，反属虚寒者何也？上条是里热蒸越之汗，故汗出不恶寒，陽实也，喘而下利，皆为热也。此条乃表陽不固之汗，故汗出微恶寒，陽虚也，即不喘利亦为寒也。</p><p>要知仲景立法，每在极微处设辨，恐人微处易忽也。今以微恶寒发其义，却不在汗出上辨寒热，而在汗出恶寒、不恶寒上辨寒热；不在脉促上辨寒热，而在脉促之有力、无力辨寒热。于此又可知不惟在胸满上辨虚实，而当在胸满之时满、时不满、常常满而不减上辨虚实矣。</p><p>【集注】</p><p>喻昌曰：此条之微恶寒，合上条观之，则脉促、胸满、喘而汗出之内，原伏有虚陽欲脱之机。故仲景于此条，特以「微恶寒」三字发其义，可见陽虚则恶寒矣。又可见汗不出之恶寒，即非陽虚矣。</p><p>程应旄曰：有陽盛而见促脉，亦有陽虚而见促脉者，当辨之于有力无力，仍须辨之于外证也。</p><p>沈明宗曰：误下扰乱陰陽之气则脉促，邪入胸膈几成结胸，但结满而未痛耳！故以桂枝汤单提胸膈之邪，使从表解。去芍药者，恶其酸收，引邪内入故也。若脉促胸满、而微恶寒，乃虚而局?e，陽气欲脱，又非陽实之比，所以加附子固护真陽也。然伤风下后之恶寒，与未下之恶寒，回然有别。而汗后之恶寒，与未汗之恶寒亦殊。</p><h2>桂枝去芍药汤方</h2><p>于桂枝汤内去芍药，余根据前法。</p><h2>桂枝去芍药加附子汤方</h2><p>于桂枝汤方内去芍药，加附子一枚，炮去皮，破八片，余根据前法。</p><p>太陽病下之，微喘者，表未解故也，桂枝加厚朴杏子汤主之。喘家作桂枝汤加厚朴杏子佳。</p><p>【注】</p><p>太陽病，当汗而反下之，下利脉促，喘而汗出不恶寒者，乃邪陷于里，热在陽明，葛根黄芩黄连汤证也。今太陽病当汗而反下之，不下利而微喘，是邪陷于胸，未入于胃，表仍未解也。故仍用桂枝汤以解肌表，加厚朴、杏子以降逆定喘也。喘家，谓素有喘病之人，遇中风而喘者，桂枝汤皆宜用之，加厚朴杏子为佳也。</p><p>【集注】</p><p>方有执曰：喘者，气逆于上，故呼吸不顺而声息不利也。微者，声息缓，不似大喘之气急也。以表尚在，不解其表，则喘不可定，故用桂枝解表，加厚朴利气，杏仁下气，所以为定喘之要药。</p><p>喻昌曰：此风邪误下作喘治法之大要。其寒邪误下作喘，当用麻黄、杏仁、石膏、甘草，即此可推。又曰：微喘表未解，则是表邪因误下上逆，与虚证不同。</p><p>程应旌曰：喘之一证，有表有里，不可不辨。下后汗出而喘，其喘必盛，属里热壅逆火炎故也。下后微喘，汗必不大出，属表邪闭遏气逆故也；仍用桂枝汤解表，内加朴杏以下逆气。</p><p>魏荔彤曰：凡病人素有喘证，每感外邪，势必作喘，故谓之喘家。</p><h2>桂枝加厚朴杏仁汤方</h2><p>于桂枝汤方内，加厚朴二两，杏仁五十个，余根据桂枝汤方。</p><p>【按】</p><p>戴原礼曰：太陽病有喘咳，无汗喘者，宜麻杏石甘汤；有汗喘者，宜桂枝加厚朴杏仁汤；无汗咳者，宜小青龙汤。少陽病无喘有咳，咳者，宜小柴胡汤加五味干姜。陽明病无咳有喘，内实喘者，宜大承气汤；下利者，宜葛根黄芩黄连汤。三陰惟少陰有喘咳，喘者宜四逆汤加五味干姜；咳者陰邪下利，宜真武汤加五味干姜。陽邪下利，宜猪苓汤，然喘皆危候也。</p><p>□</p><p>太陽病，下之，其气上冲者，可与桂枝汤，方用前法。若不上冲者，不可与之。</p><p>【注】</p><p>太陽病，表未解而下之。里实者，邪陷则为结胸，大陷胸汤证也；里虚者，邪陷则为下利，桂枝人参汤证也。胸实者，邪陷则为胸中痞□，气上冲咽喉，不得息，瓜蒂散</p><p>证也。今胸虚邪陷于胸，故但为气上冲，是表尚未罢，然无壅满不得息痞□之证，故不可吐下，仍当解表，可与桂枝汤，如法汗之。使陷胸之邪，不受外束，胸中之气，得以四达，自不致内壅而上冲矣。若不上冲者不可与也。</p><p>【集注】</p><p>方有执曰：气上冲者，陽主气而上升，风属陽邪，下后入里乘虚而上冲也。若不上冲，则非陽邪可知，故不可与。</p><p>□</p><p>病如桂枝证，头不痛，项不强，寸脉微浮，胸中痞□，气上冲咽喉不得息者，此为胸有寒也，当吐之，宜瓜蒂散。</p><p>【注】</p><p>病如桂枝证，乃头项强痛，发热汗出，恶风脉浮缓也。今头不痛，项不强，是桂枝证不悉具也。寸脉微浮，是邪去表未远，已离其表也。胸中痞□，气上冲喉不得息，是邪入里未深而在胸中，必胸中素有寒饮之所致也。寒饮在胸，不在肌腠，解肌之法，无可用也。痞□在胸，而不在心下，攻里之法，亦无所施，惟有高者越之一法，使胸中寒饮，一涌而出，故宜吐之以瓜蒂散也。</p><p>【集注】</p><p>程应旄曰：痞□一证，因吐下者为虚，不因吐下者为实。实邪痰饮填塞心胸，中、下二焦为之阻绝，自不得不从上焦为出路。所谓在上者因而越之是也。</p><p>汪琥曰：伤寒一病，吐法不可不讲，所以仲景以此条特出之太陽上篇者，以吐不宜迟，与太陽汗证之法相等，当于二三日间，审其证而用此法也。</p><p>沈明宗曰：素有痰饮内积，稍涉风寒，引动其痰，即外如桂枝汤证，但无头痛项强，知非风邪中表矣。</p><p>张锡驹曰：气上冲咽喉不得息者，邪挟寒饮从太陽之气而上越也。</p><h2>瓜蒂散方</h2><p>瓜蒂（熬黄）一分赤小豆一分</p><p>右二味，各别捣筛，为散已，合治之，取一钱匕，以香豉一合，用热汤七合，煮作稀糜，去滓，取汁和散，温顿服之。不吐者，少少加服，得快吐乃止。诸亡血虚家，不可与瓜蒂散。</p><p>【方解】</p><p>胸中者，清陽之府。诸邪入胸府，阻遏陽气，不得宣达，以致胸满痞□，热气上冲，燥渴心烦，??煊?吐。脉数促者，此热郁结也；胸满痞□，气上冲咽喉不得息，手足寒冷，欲吐不能吐，脉迟紧者，此寒郁结也。凡胸中寒热与气与饮郁结为病，谅非汗下之法所能治，必得酸苦涌泄之品，因而越之，上焦得通，陽气得复，痞□可消，胸中可和也。瓜蒂极苦，赤豆味酸，相须相益，能疏胸中实邪，为吐剂中第一品也。而佐香豉汁合服者，借谷气以保胃气也。服之不吐，少少加服，得快吐即止者，恐伤胸中元气也。此方奏功之捷，胜于汗下，所谓汗、吐、下三大法也。今人不知仲景、子和之精义，置之不用，可胜惜哉！然诸亡血虚家，胸中气液已亏，不可轻与，特为申禁。</p><p>□</p><p>病发于陽，而反下之，热入因作结胸；病发于陰，而反下之，因作痞。所以成结胸者，以下之太早故也。</p><p>【注】</p><p>此总释结胸与痞□之因也。中风陽邪，故曰病发于陽也。不汗而反下之，热邪乘虚陷入，因作结胸。伤寒陰邪，故曰病发于陰也。不汗而反下之，热邪乘虚陷入，因作痞□。所以成结胸与痞□者，以表未解而下之太早故也。病发于陰，不言热入者，省文耳。然病发于陽而误下者，未尝无痞□；病发于陰、而误下之，亦时成结胸。良由人之气体不同，或从实化，或从虚化也。</p><p>【集注】</p><p>张兼善曰：风邪入里则结胸，寒邪入里则为痞。然此皆太陽病之所由来，非别陰证陽证也。</p><p>□</p><p>太陽病，脉浮而动数，浮则为风，数则为热，动则为痛，数则为虚，头痛发热，微盗汗出，而反恶寒者、表未解也。医反下之，动数变迟，膈内拒痛，胃中空虚，客气动膈，短气躁烦，心中懊□，陽气内陷，心下因□，则为结胸，大陷胸汤主之。若不结胸，但头汗出，余处无汗，跻颈而还，小便不利，身必发黄。</p><p>【按】</p><p>「数则为虚句」，疑是衍文。</p><p>【注】</p><p>太陽病，脉浮而动数，浮则为风邪脉也，数则为热邪脉也，动则为诸痛脉也。头痛发热，太陽证也。热蒸于陽，陽虚则自汗出，热蒸于陰，陰虚则盗汗出，陰虚当恶热，今反恶寒，故知此非陰虚之盗汗，乃表未解之盗汗，微微而出也。表未解当解表，医反下之，遂使动数之热脉变为寒迟，盖动数乃表邪欲传，因下而逆于膈中，故不传而脉亦变也。表客陽邪，乘胃空虚，陷入胸膈而拒痛，短气不能布息，烦躁，心中懊□</p><p>，心下因□，迳从实化而为结胸矣。法当以大陷胸汤主之。若不从实化，不成结胸，但头汗出至颈，余处无汗，则热不得越也。小便不利，则湿不得泻也，热湿合化，故身必发黄也。</p><p>【集注】</p><p>成无己日：动数变迟，而浮脉独不变者，以邪结胸中，上焦陽分，脉不得而沉也。</p><p>朱震亨曰：太陽病、表未解而攻里，里已虚矣。虽见浮而动数之陽脉，一经误下，则必变为迟陰之脉矣。胃中空虚，短气躁烦，虚之甚矣。借曰：陽气内陷，心中因□而可迅攻之乎？大陷胸之力，不缓于承气，下而又下，宁不畏其重虚耶！即陽病实邪下后，若胃中空虚，客气动膈，心中懊□者，亦以栀子豉汤吐胸中之邪可也。况太陽误下后，明有虚证乎？【按】震亨所论治，以栀子豉汤吐之，亦是未成结胸，从胸虚有热而化者宜也。若从胸虚有寒而化者，不论已成未成结胸，则又当从活人书温补法矣，不可混施也。</p><p>方有执曰：太陽之脉本浮，动数者亦传也。太陽本自汗，而言微盗汗，本恶寒，而言反恶寒者，稽久而然也。膈，心胸之间也。拒，格拒也。言膈气与邪气相格拒而为痛也。客气，邪气也。短气，促气不能布息也。懊□，心为邪乱而不宁也。陽气，客气之别名也，以本外邪，故曰客气。以邪本风，故曰陽气。以里虚因而陷入，故曰内陷。自若不结胸句至末，以变之轻者而言也。</p><h2>大陷胸汤方</h2><p>大黄（去皮）六两芒硝一升甘遂（另碾）一钱</p><p>右三味，以水六升，先煮大黄，取二升，去滓，内芒硝，煮一两沸，内甘遂末，温服一升，得快利，止后服。</p><p>【集解】</p><p>方有执曰：上焦有高邪，必陷下以平之，故曰陷胸汤。平邪荡寇，将军之职也，以大黄为君；咸能软坚，以芒硝为臣；彻上彻下，破结逐水，以甘遂为佐；惟大实者，乃为合法。如挟虚或脉浮，不可轻试。</p><p>□</p><p>太陽病，重发汗而复下之，不大便五六日，舌上燥而渴，日晡所小有潮热，从心下至少腹□满而痛，不可近者，大陷胸汤主之。</p><p>【注】</p><p>此承上条互发其义，以详其证治也。太陽病，重发汗而复下之，津液伤矣。不大便五六日，胃府燥矣。舌上燥渴，胃中干也。日晡潮热，胃热盛也。从心下至少腹，□满而痛不可近者，谓胸腹之中上、下俱□满结实大痛，手不可近，故以大陷胸汤主之无疑也。</p><p>【集注】</p><p>『内台方议』曰：「日晡所」作「日晡所发」。</p><p>方有执曰：此明结胸有陽明内实疑似之辨。晡，日加申时也。小有，微觉有也。盖不大便，燥渴，日晡潮热，从心下至少腹□满而痛，皆似陽明内热。惟小有潮热，不似陽明大热之甚。所以陽明必以胃家实为主，而凡有一毫太陽证在，皆不得入陽明例者，亦以此也。</p><p>程知曰：太陽结胸兼陽明内实，故用大陷胸汤，由胸□以及肠胃，皆可荡涤无余。若但下肠胃结热，而遗胸上痰饮，则非法矣。</p><p>吴人驹曰：一腹之中，上、下邪气皆盛，证之全实者，其脉常沉伏，不可生疑畏，惟下之，而脉自渐出也。</p><p>□</p><p>小结胸，病正在心下，按之则痛，脉浮滑者，小陷胸汤主之。</p><p>【注】</p><p>大结胸，邪重热深，病从心下至少腹，□满痛不可近，脉沉实，故宜大陷胸汤，以攻其结，泻其热也。小结胸，邪浅热轻，病正在心下□满，按之则痛，不按不痛，脉浮滑，故用小陷胸汤以开其结，涤其热也。</p><p>【集注】</p><p>程应旄曰：按陷胸条曰：心下痛按之石□。又曰：心下满而□痛。此曰：病正在心下。则知结胸不拘在心下与胸上，只在痛不痛上分别，故痞证亦有心下□者，但不痛耳。</p><p>张锡驹曰：汤有大小之别，证有轻重之殊。今人多以小陷胸汤治大结胸证，皆致不救，遂诿结胸为不可治之证。不知结胸之不可治。只一二节，余皆可治者，苟不体认经旨，必致临时推诿，误人性命也。</p><p>魏荔彤曰：小结胸无实热之邪，但微热而挟痰饮为患。故虽结胸而不能高踞胸巅，但正在心下而已；不能实力作痛，惟按之痛而已；诊之不沉而深，惟浮而轻浅而已；不能作石□，惟虚而结阻而已，所以大陷胸汤不应用，而另设小陷胸汤，高下、坚软、轻重、沉浮之间，病机治法昭然已。又云：痞陰邪，结胸陽邪，然于陽邪中又有大小之分，学者审之，于凡寒热杂合之证，无大实大热。俱宜斟酌下法，勿孟浪也。</p><h2>小陷胸汤方</h2><p>□</p><p>黄连一两半夏（洗）半筋栝蒌实（大者）一枚</p><p>右三味，以水六升，先煮栝蒌，取三升，去滓，内诸药，煮取二升，去滓，分温三服。</p><p>【方解】</p><p>黄连涤热，半夏导饮，栝蒌润燥下行，合之以涤胸膈痰热，开胸膈气结；攻虽不峻，亦能突围而入，故名小陷胸汤。分服三服，乃缓以治上之法也。</p><p>伤寒六、七日，结胸热实，脉沉而紧，心下痛，按之石□者，大陷胸汤主之</p><p>【注】</p><p>伤寒表不解，误下成痞，此其常也。伤寒或有因误下而成结胸者，乃其变也。今伤寒六七日，结胸不因误下而成此热实之证，若脉沉紧，里实脉也。心下痛，按之右□，里实证也。此为脉病皆实，故以大陷胸汤主之也。</p><p>【集注】</p><p>喻昌曰：「热实」二字，形容结胸之状甚明，见邪热填实于胸而不散漫也。浮紧主伤寒无汗，沉紧主伤寒结胸，此与中风之陽邪结胸回别，所以不言浮也。又曰：陽邪误下成结胸，陰邪误下成痞。然中风间有痞证，伤寒间有结胸证，又不可不知。</p><p>程应旄曰：虽曰陽邪内陷，然「陰陽」二字从虚实寒热上区别，非从中风伤寒上区别。表热盛实转入胃府，则为陽明证；表热盛实不转入胃府，而陷入于膈，则为结胸证。故不必误下始成也。不因下而成结胸者，必其人胸有燥邪，以失汗而表邪合之，遂成里实。观此条曰：伤寒六、七日，又曰：脉沉而紧，则可知矣。</p><p>汪琥曰：或问脉沉紧，焉知非寒实结胸？答曰：胸中者，陽气之所聚也。邪热当胸而结直至心下，石□且痛，则脉不但沉紧，甚至有伏而不见者，乌可以脉沉紧为非热耶？大抵辨结胸之法，但当证书最为有准。</p><p>□</p><p>寒实结胸，无热证者，与三物（小陷胸汤），白散（亦可服）。</p><p>【按】</p><p>无热证之下，与三物小陷胸汤，当是「三物白散」，「小陷胸汤」四字，必是传写之误。桔梗、贝母、巴豆三物，其色皆白，有三物白散之义，温而能攻，与寒实之理相属；小陷胸汤，乃栝蒌、黄连，皆性寒之品，岂可以治寒实结胸之证乎？「亦可服」三字，亦衍文也。</p><p>【注】</p><p>结胸证，身无大热，口不燥渴，则为无热实证，乃寒实也，与三物白散。然此证脉必当沉紧。若脉沉迟或证见三陰，则又非寒实结胸可比，当以枳实理中汤治之矣。</p><p>【集注】</p><p>王肯堂曰：热实结胸，及寒实结胸，『活人书』不拘寒热，但用陷胸汤，不差者用枳实理中丸，即应手而愈。</p><p>方有执曰：寒以饮言，饮本寒也，又得水寒，两寒搏结而实于胸中，故谓无热证也。</p><p>程知曰：结胸有大小之别，寒热之异，不得概用硝黄也。</p><p>郑重光曰：水寒结实在胸，则心陽被据，自非细故，用三物白散下寒而破结，皆不得已之兵也。</p><h2>三物白散方</h2><p>桔梗（三分）巴豆（去皮心，熬黑，研如脂）一分贝母三分</p><p>右件二味为末，内巴豆，更于臼中杵之，以白饮和服，强人半钱匕，羸者减之。病在膈上必吐，在膈下必利。不利，进热粥一杯；利过不止，进冷粥一杯。</p><p>【方解】</p><p>是方也，治寒实水结胸证，极峻之药也。君以巴豆，极辛极烈，攻寒逐水，斩关夺门，所到之处，无不破也；佐以贝母，开胸之结；使以桔梗，为之舟楫，载巴豆搜逐胸邪，悉尽无余。膈上者必吐，膈下者必利。然惟知任毒以攻邪，不量强羸，鲜能善其后也。故羸者减之，不利进热粥，利过进冷粥；盖巴豆性热，得热则行，得冷则止。</p><p>不用水而用粥者，藉谷气以保胃也。</p><p>□</p><p>伤寒十余日，热结在里，复往来寒热者，与大柴胡汤。但结胸无大热者，此为水结在胸□也，但头微汗出者，大陷胸汤主之。</p><p>【注】</p><p>伤寒十余日，热结在里，若胸□满□者，此结胸也。今不满□，复往来寒热者，乃少陽表里病，非结胸也，当与大柴胡汤两解之。但结胸证，亦有水结者，水结胸不但表无大热，里亦无大热也。有结胸状，头微汗出者，此水停于胸，为热气上蒸使然也。</p><p>故曰水结在胸□也。亦以大陷胸汤主之，饮热并攻也。</p><p>【集注】</p><p>方有执曰：水即饮也，以不实□，故曰水结。胸□亦里也，以热结不高，故曰在里。</p><p>程知曰：此言热结于里兼少陽者，则不宜陷胸；水结于胸者，虽无大热，犹宜大陷胸也。</p><p>程应旄曰：大柴胡与大陷胸，皆能破结。大柴胡之破结，使表分无留邪；大陷胸之破结，使里分无留邪。</p><p>林澜曰：此言水结胸之与热结在里不同也。十余日，邪深入府之时，然热结在里，而犹有半表半里之邪，作往来寒热者，必以大柴胡两解之。若但胸□结满，初无大热，收敛入内者，此亦不得为大柴胡证，必水结胸□也。何以知之？水结胸者，头汗出，今但头微汗，为水结胸明矣。与大陷胸汤。</p><p>□</p><p>结胸者，项亦强，如柔痉状，下之则和，宜大陷胸丸。</p><p>【注】</p><p>结胸从心上至少腹，□满痛不可近，则其势甚于下者，治下宜急攻之，以大陷胸汤。</p><p>结胸从胸上，满□项强，如柔痉状，则其热甚于上者，治上宜缓攻之，以大陷胸丸直攻胸肺之邪。煮服倍蜜，峻治缓行，下而和之，以其病势缓急之形既殊，汤丸之制亦异也。故知此项强乃结胸之项强，下之则和，非柔痉之项强也。</p><p>【集注】</p><p>成为己曰：项强者、为邪结胸中，胸膈结满，但能仰而不能俯，是项强也。</p><p>程知曰：项强如柔痉者，胸中邪气紧实，项势常昂，有似柔痉之状；然痉病身手俱张，此但项强原非痉也，借此以验胸邪十分紧逼耳。</p><p>汪琥曰：下之则和者，言邪实去，胸中和而项自舒之意。若不云如柔痉，恐医人认以为太陽经风寒之邪未解，反疑其当用发汗之药。殊不知项虽强，表证已解，里证甚急，治法宜下也。</p><h2>大陷胸丸方</h2><p>□</p><p>大黄半筋葶苈子（熬）半升芒硝半升杏仁（去皮、尖，熬黑）半升</p><p>右四味，捣筛二味，内杏仁、芒硝，合研如脂，和散。取如弹丸一枚，别捣甘遂末一钱匕，白蜜二合，水二升，煮取一升，温顿服之，一宿乃下。如不下，更服，取下为效。禁如药法。</p><p>结胸证，其脉浮大者，不可下，下之则死。</p><p>【注】</p><p>结胸证，若脉大，是为胃实，知结热已实乃可下，下之则愈。今其脉浮大，是尚在表，知热结未实，故不可下。若误下之，未尽之表邪复乘虚入里，误而又误，结而又结，病热弥深，正气愈虚，则死矣。</p><p>【集注】</p><p>张兼善曰：结胸为可下之证，若脉浮大，心下虽结，表邪尚多，下之重虚其里，外邪复聚则死矣。</p><p>程知曰：结胸亦有不可下者，宜审其脉以施治也。结胸为邪结上焦之分，得寸脉浮，关脉沉或沉紧，则为在里可下也。若脉浮大，则邪犹在表，下之是令其结而又结也，故死。</p><p>□</p><p>结胸证悉具，烦躁者亦死。</p><p>【注】</p><p>结胸证悉具，谓□满而痛，结在膈之上下也。悉具者，谓胸之下，少腹之上，左右两□，无不□满而有痛也。较之大结胸为尤甚，此时宜急下之，或有生者；若复迁延，必至邪胜正负，形气相离，烦躁不宁，下亦死，不下亦死矣。</p><p>【集注】</p><p>方有执曰：结胸证全具，已主死矣。而更加以烦躁，即不再下，亦主死也。</p><p>程应旄曰：结胸证，妄下不可，失下亦不可。总在适当其宜，则去邪即所以安正也。</p><p>魏荔彤曰：此条乃承上条脉见浮大而言。必结胸证具，脉兼见浮大，而加以烦躁，方</p><p>可卜其死。不然，烦躁亦结胸证中之一也，何遽云死耶！</p><p>□</p><p>问曰：病有结胸，有藏结，其状何如？答曰：按之痛，寸脉浮，关脉沉，名曰结胸也，何谓藏结？答曰：如结胸状，饮食如故，时时下利，寸脉浮，关脉小细沉紧，名曰藏结。舌上白胎滑者，难治。</p><p>【注】</p><p>邪结三陽，名曰结胸；邪结三陰，名曰藏结。二者皆下后邪气乘虚入里所致，而其脉与证之状则不同。其□满而按之痛，结胸证也。寸脉浮、关脉沉，结胸脉也。寸浮主胸主表，关沉主胃主里，是知其邪由胸表陷入胃里而结也。如结胸状，饮食如故，时时下利，藏结证也。寸脉浮、关脉细小沉紧，藏结脉也。细小沉紧主藏结寒痛，是知其邪由胸表陷入藏里而结也。藏结虽□满而痛，如结胸状，然结胸病，属里壅塞，必不能饮食；藏结病，属里空虚，故饮食如故。结胸属实热，故□痛不大便而脉沉石；藏结属虚寒，故□痛下利而脉细紧也。舌上白胎滑者，胸中无热可知：藏结陰邪，得之为顺，尚可以理中辈温之。结胸陽邪，得之为逆，不堪攻下，故难治也。</p><p>【集注】</p><p>成无己曰：气宜通也，以塞故痛。邪结陽分，则陰气不得下通；邪结陰分，则陽气不得上通，故知二者，皆按之痛□也。</p><p>方有执曰：此设问答以明结胸、藏结之同异。藏结之时时下利者，陰邪结于陰藏，而寒甚也。以寒甚，故脉小细紧，此其所以不同也。盖结胸以陽邪结于陽，藏结以陰邪结于陰故也。</p><p>汪琥曰：结胸证，其人本胃中有饮食，下之太早，则食去不尽，外邪反入，结于胸中，以故按之则痛，不能饮食。藏结证，其人胃中本无饮食，下之太过，则藏虚，邪入与寒结于陰分，所以状如结胸，按之不痛，能饮食，时下利也。</p><p>魏荔彤曰：人知此条为辨结胸，非指藏结而论，不知正谓藏结与痞有相类，而与结胸实有不同。盖结胸陽邪也，痞与藏结陰邪也。痞则尚有陽浮于上，藏结则上下俱无陽，是皆误下、误吐之过也。</p><p>【按】</p><p>此条「舌上白胎滑者难治」句，前人旧注皆单指藏结而言，未见明晰，误人不少。盖舌胎白滑，即结胸证具，亦是假实；舌胎干黄，虽藏结证具，每伏真热。藏结陰邪，白滑为顺，尚可温散；结胸陽邪，见此为逆，不堪攻下，故为难治。由此可知，着书立论，必须躬亲体验，真知灼见，方有济于用。若徒就纸上陈言，牵强附会，又何异按图索骥耶？</p><p>□</p><p>病□下素有痞，连在脐旁，痛引少腹，入陰筋者，此名藏结，死。</p><p>【注】</p><p>病藏结之人，若□下素有痞连在脐旁，新旧病合，痛引少腹，入陰筋者，其邪又进厥陰，乃属藏结之死证也。</p><p>【集注】</p><p>程知曰：宿结之邪，与新结之邪交结而不解，痞连脐旁，脾藏结也；痛引少腹，肾藏结也。自□入陰筋，肝藏结也；三陰之藏俱结矣，故主死。</p><p>藏结无陽证，不往来寒热，其人反静，舌上胎滑者，不可攻也。</p><p>【注】</p><p>藏结无三陽证。不发热，无太陽也；不往来寒热，无少陽也；其人反静，无陽明也。</p><p>舌胎滑白，胸中有寒，故可温不可攻也。</p><p>【集注】</p><p>方有执曰：胎滑本丹田有热、胸中有寒而成。然丹田陰也。胸中陽也。热反在陰而寒反在陽，所以为不可攻也。</p><p>程知曰：经于藏结白胎滑者，只言难治，未尝言不可治也。只言藏结无热舌胎滑者，不可攻，未尝言藏结有热舌胎不滑者，亦不可攻也。意者丹田有热，胸中有寒之证，必有和解其热，温散其寒之法。俾内邪潜消，外邪渐解者，斯则良工之苦心乎！</p><p>病在陽，应以汗解之，反以冷水??之，若灌之，其热被却不得去，弥更益烦，肉上粟起，意欲饮水，反不渴者，服文蛤散；若不差者，与五苓散。身热皮粟不解，欲引衣自覆者；若水以??之洗之，益令热被却不得出，当汗而不汗则烦。假令汗出已，腹中痛，与芍药三两如上法。</p><p>【注】</p><p>病在陽，谓病发于陽而身热也。此应以汗解之，而反以冷水选之灌之，则身热虽被劫而暂却，然终不得去，故热烦益甚也。水寒外束，肤热乍凝，故肉生肤粟，热入不深，故意欲饮水反不甚渴也，故以文蛤散内疏肤热。若不差，与五苓散外解水寒；则皮粟、身热当解矣。若不解且恶寒，引衣自覆，是尚有表也。当以桂枝汤汗解之。假令服桂枝汤，汗已出，热粟俱解，而腹中增痛，又为表已和里未调也，宜与桂枝汤倍加芍药，调里以和其表。若渴欲饮水而不腹痛，则不须调太陰里，而仍当调太陽府矣，宜仍取乎五苓也。</p><h2>文蛤散方</h2><p>文蛤五两</p><p>右一味，为散，沸汤和一钱匕服，汤用五合。</p><p>【按】</p><p>文蛤即五倍子也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232258.html' class='pagedaohang'>【上一篇】<i>:辨太阳病脉证并治中篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232256.html' class='pagedaohang'>【下一篇】<i>：订正仲景全书伤寒论注</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>