<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_杂病心法要诀·内伤</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">杂病心法要诀·内伤</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232005.html' class='pagedaohang'>【上一篇】<i>:杂病心法要诀·虚劳</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232003.html' class='pagedaohang'>【下一篇】<i>：杂病心法要诀·脚气</i></a></span>
</ul>
<div class="articleContent" id="articleContent"> <h2>内伤总括</h2><p>1。内伤劳役伤脾气，饮食伤胃伤其形，伤形失节温凉过，气湿热暑火寒中。</p><p>【注】劳役伤气，伤元气也。饮食伤形，伤胃腑也。伤气宜补，有热中，湿热，暑热，火郁，寒中之不同。伤形宜消，有饮食失节，过于温凉之不一也。</p><h2>内伤外感辨似</h2><p>2。内伤脉大见气口，外感脉大见人迎，头疼时痛与常痛，恶寒温解烈火仍，热在肌肉从内泛，热在皮肤扪内轻，自汗气乏声怯弱，虽汗气壮语高声，手心热兮手背热，鼻息气短鼻促鸣，不食恶食内外辨，初渴后渴少多明。</p><p>【注】内伤外感脉皆大，内伤之脉，气口大于人迎，不似外感之脉，人迎大于气口也。内伤外感皆头痛，内伤之头痛有时而痛，有时不痛，不似外感之头痛，常常而痛不休也。内伤外感皆恶寒，内伤之恶寒得就温衣而即解，不似外感之恶寒，虽近烈火而仍恶也。内伤外感皆发热，内伤之发热，热在肌肉，以手扪之，热从内泛，不似外感之发热，热在皮肤，以手扪之，热自内轻也。内伤外感皆自汗，内伤之自汗，气短乏声怯弱，不似外感之自汗，气壮促语声高也。内伤外感手皆热，内伤之热手心热，不似外感之热，手背热也。内伤外感皆鼻不和，内伤之鼻息气短而喘，不似外感之鼻息，气促而呜也。内伤外感皆不食，内伤之不食口中无味，不似外感之不食，闻食则恶也。内伤外感皆渴，内伤之渴初病即渴，其饮甚少，不似外感之渴，三日后始渴，其饮甚多也。</p><p>补中益气汤</p><p>3。补中益气升陽清，热伤气陷大虚洪，头痛表热自汗出，心烦口渴畏寒风，困倦懒言无气动，动则气高喘促声，保元甘温除大热，血归气术补脾经，佐橘降浊散滞气，升柴从胃引陽升，陰火肾躁加地柏，陽热心烦安神宁。</p><p>【注】补中益气汤治内伤，清陽下陷，因劳役过度，热伤元气故脉虚大而洪也。内伤头痛，时作时止也。内伤表热，尝自汗出也。心烦，气虚恶烦劳也。口渴，气陷不蒸化也。畏寒畏风，表气虚失卫也。困倦懒言，气乏不周也。动则气喘上气，不足息也。保元，谓人参，黄耆，甘草，名保元汤也。臣当归和脾血，白术益脾气，佐橘皮降浊，散胸中滞气，升，柴，升清，从胃中引陽也。陰火时显躁热，加黄柏，生地，补水救陰。陽热昼夜心烦，合朱砂安神丸，泻火安神。</p><p>调中益气汤</p><p>4。调中弦洪缓沉涩，湿热体倦骨酸疼，气少心烦忽肥瘦，口沫食出耳鸣聋，胸膈不快食无味，二便失调飧血脓，保元升柴苍橘柏，去柏加木亦同名。</p><p>【注】调中益气亦治内伤，清气下陷，浊气上乘，清浊相干而兼湿热者，故二便不调，飧泻脓血也。此汤与补中益气汤，虽互相发明，然其证脉则不可不分别也。内伤之病，脾胃元气一虚，四脏失其调和，所以五脏之脉，交相混见，故肝弦，心洪，脾缓之脉反见于上。按之沉涩，肺脉而反见于下也。身肢重倦，气不周也。骨节酸疼，血不荣也。气少，中气乏也。心烦，心血少也。忽肥忽瘦者，火乘土位，上并陽分，则血脉上行而上盛，故面赤红而肥；下并陰分，则血脉下行而上虚，故面青白而瘦。即今之虚损病人，早则面青白瘦而恶寒，午后则面红赤肥而发热者是也。口沫，谓口中沃沫，脾不散精也。食出，谓食入反出，胃虚不纳也。耳鸣聋，谓耳鸣，耳聋，陰火上冲也。</p><p>胸膈不快，浊气滞也。饮食无味，胃气伤也。二便不调，谓大便时泻不泻，小便时利不利，脾湿不分也。飧，谓完谷不化之飧泻，脾虚湿不化也。血脓，谓大便后或见脓见血，脾湿热酿成也。保元，谓保元汤，即人参，黄耆，炙草，升麻，柴胡，苍术，橘皮，黄柏也。去黄柏加木香，亦名调中益气汤，以热少气不和者宜之也。</p><p>升陽益胃汤</p><p>5。内伤升陽益胃汤，湿多热少抑清陽，倦怠懒食身重痛，口苦舌干便不常，洒洒恶寒属肺病，惨惨不乐乃陽伤，六君白芍连泽泻，羌独黄耆柴与防。</p><p>【注】内伤气虚，湿多热少，遏抑春生清气不得上升脾胃之证，宜服此汤。其证倦怠懒食，身重而痛，口苦舌干，便不常，谓大便不调，小便频数不如常也。洒洒恶寒，卫气不足，属肺皮毛之病也。惨惨不乐，面色不和，乃陽气伤而不伸也。六君，谓人参，白术，茯苓，炙草，橘皮，半夏也。加白芍，黄连，泽泻，黄耆，羌活，独活，柴胡，防风，即是升陽益胃也。</p><p>补脾胃泻陰火升陽汤</p><p>6。补中升陽泻陰火，火多湿少困脾陽，虽同升陽益胃证，然无泻数肺陽伤。补脾胃气参耆草，升陽柴胡升与羌，石膏芩连泻陰火，长夏湿令故加苍。</p><p>【注】内伤气虚，热多湿少，陰火困脾，陽气不得上升，脾胃之证，宜服此方。此方所治，虽同升陽益胃之证，然无大便不证，小便频数，洒洒恶寒肺病，惨惨不乐陽伤之证也。</p><p>内伤补中，调中，益胃等汤加减法7。冬加姜桂草蔻益，秋芍白蔻缩槟榔，夏月气冲芩连柏，春加风药鼓清陽，长夏沉困精神少，人参麦味泽苓苍。肺热咳嗽减参去，春加金沸款冬芳，夏加麦冬五味子，秋冬连根节麻黄。头痛蔓荆甚芎入，巅脑？？本苦细尝。沉重懒倦或呕逆，痰厥头疼半夏姜。口干嗌干或表热，加葛生津清胃陽。大便燥涩元明粉，血燥归桃熟大黄，痞胀香砂连枳朴，寒减黄连加炒姜。胃痛草蔻寒益智，气滞青皮白蔻香。腹痛芍草芩桂审，脐下痛桂熟地黄。内外烦疼归和血，胁下痛急草柴良。身重脚软己苍柏，身疼发热？？防羌。</p><p>【注】冬加干姜，官桂，草豆蔻，益智，助陽气也。秋加白芍，白豆蔻，缩砂仁，槟榔，助燥收也。夏月加黄连，黄芩，黄柏，降陰火也。或腹中气上冲逆，属陰火冲上，虽非夏月亦加之。春加风药，谓羌活，独活，防风，？？本之类，佐参耆之品，能鼓清陽之气上升也。长夏身肢沉困，精神短少，加人参，麦冬，五味子，恐暑伤气也。加泽泻，茯苓，苍术，去脾湿也。肺中有热咳嗽，减人参，远肺热也。春加金沸草，款冬花，散肺风也。夏加麦冬，五味子，保肺气也。冬加连根节麻黄，散肺寒也。头痛加蔓荆子，引太陽也。痛甚加川芎，上行捷也。巅痛脑痛加？？本，入督脉也。苦头痛加细辛，走少陰也。</p><p>痰厥头痛，沉重懒倦，或呕逆痰涎，加半夏，生姜，治痰逆也。口干嗌干，或表发热，加葛根，生津解肌也。大便燥涩加元明粉，血虚燥加当归，血实燥加桃仁，热实燥加大黄，心下痞胀气不快加木香，食不消加砂仁，心下结热加黄连，心下结气加枳实，胃气壅塞加厚朴。</p><p>如胃中寒，或冬月，减去黄连，加炒干姜。胃痛加草豆蔻，胃寒或唾沫加益智，气满不快加白豆蔻，青皮，腹痛加白芍，甘草，审其有热加黄芩，有寒加官桂。脐下痛加肉桂，熟地黄。腹内身外刺痛，此属血涩不足，加当归以活血也。胁下痛或急缩，加甘草，柴胡，以和肝也。身重脚软，加防己，苍术，黄柏，去湿热在内也。身痛发热，加？？本，防风，羌活，疏风在表也。</p><p>清暑益气汤　清燥汤</p><p>8。长夏湿暑交相病，暑多清暑益气功，汗热烦渴倦少气，恶食尿涩便溏行，补中去柴加柏泽，麦味苍曲甘葛青，湿多痿厥清燥地，猪茯柴连减葛青。</p><p>【注】长夏之令，暑湿炎蒸，交相为病。暑多湿少为病，其证则自汗身热，心烦口渴，倦困少气恶食，小便涩少，大便稀溏，宜清暑益气汤，即补中益气汤去柴胡，加黄柏，泽泻，麦冬，五味子，苍术，神曲，甘葛，青皮也。若湿多暑少为病，则成痿厥之证，腰以下痿软，难于转动，行走不正，两足欹侧，宜清燥汤，即本方更加生地，猪苓，茯苓，柴胡，黄连，减去甘葛，青皮也。</p><p>升陽散火汤　火郁汤</p><p>9。血虚胃弱过食凉，陽郁于脾散火汤，肌肤筋骨肢困热，扪之烙手热非常，羌独芍防升柴葛，人参二草枣生姜，火郁加葱减参独，恶寒沉数发之方。</p><p>【注】二草，炙甘草，生甘草。恶寒，谓身虽有如是烙手之热而反恶寒。脉来沉数，则可知火郁肌里，宜以此方发之。</p><p>白术附子汤　加味理中汤</p><p>10。内伤水来侮土病，寒湿白术附子汤，涎涕腹胀时多溺，足软无力痛为殃，腰背胛眼脊背痛，丸冷陰陰痛不常，苍附五苓陈半朴，虚宜理中附苓苍。</p><p>【注】东垣内伤，热中之病，用补中益气汤；寒中之病，用白术附子汤。寒中为水来侮土，寒湿之病，其证内则腹胀多溺涎涕，外则足软胛脊腰背睾丸痛。脾胃寒湿而气不虚者，宜用是方，即五苓散加苍术，附子，陈皮，半夏，厚朴也。若脾胃寒湿而气虚者，则宜用理中汤</p><p>加附子，茯苓，苍术是也。</p><p>人参资生丸</p><p>11。资生脾胃俱虚病，不寒不热平补方，食少难消倒饱胀，面黄肌瘦倦难当。</p><p>【注】缪仲醇制资生丸方，为脾胃俱虚，不寒不热平补之药。其所治之证，乃饮食减少，过时不化，倒饱胀闷，面色痿黄，肌肉渐瘦，困倦无力也。方见诸书，故不录药味。</p><p>清胃理脾汤</p><p>12。清胃理脾治湿热，伤食平胃酌三黄，大便粘秽小便赤，饮食爱冷口舌疮。</p><p>【注】清胃理脾汤，即平胃散加黄连，黄芩，大黄也。酌三黄者，谓有热滞而不实者，不可入大黄也。伤食，谓伤食病证，如痞胀，哕呕，不食，吞酸，恶心，噫气之类。更兼大便粘臭，小便赤涩，饮食爱冷，口舌生疮，皆伤醇酒厚味，湿热为病之证也。</p><p>理中汤</p><p>13。理中治虚寒湿伤，食少喜热面青黄，腹痛肠呜吐冷沫，大便腥秽似鸭溏。</p><p>【注】白术附子汤，治脾胃寒湿形气实者也。理中汤，治脾胃寒湿形气虚者也。虚者，其证食少，喜食热物，面色青黄，腹痛肠鸣，吐冷涎沫，大便腥秽不臭，似鸭粪澄彻清溏也，故宜此汤。</p><p>消食健脾丸</p><p>14。胃强脾弱脾胃病，能食不化用消食，平胃炒盐胡椒共，麦蘖查曲白蒺藜。</p><p>【注】脾胃病中，有胃强脾弱一证，胃强所以能食，脾弱不能消化。</p><p>宜服消食健脾汤丸，助其消化。用苍术，陈皮，厚朴，甘草，炒盐，胡椒，山查，神曲，麦芽，白蒺藜，末，蜜丸服之。更节其饮食，自然脾胃和而能健运矣。</p><p>开胃进食汤</p><p>15。开胃进食治不食，少食难化胃脾虚，丁木藿香莲子朴，六君砂麦与神曲。</p><p>【注】此方治不思饮食，少食不能消化，脾胃两虚之证。方即六君子汤，加丁香，木香，藿香，莲子，厚朴，缩砂，麦芽，神曲也。</p><p>平胃散</p><p>16。一切伤食脾胃病，痞胀哕呕不能食，吞酸恶心并噫气，平胃苍朴草陈皮，快膈枳术痰苓半，伤谷二芽缩神曲，肉滞山查面莱菔，滞热芩连柏大宜。</p><p>【注】伤食等证，宜用平胃散，即苍术，厚朴，甘草，陈皮也。快膈加枳实，白术，有痰加半夏，茯苓。伤谷滞者，加麦芽，谷芽，缩砂，神曲。伤肉滞者，加山查。伤面滞者，加莱菔。有热者，加黄芩，黄连，黄柏，大黄，酌而用之。</p><p>葛花解酲汤</p><p>17。葛花解酲发酒汗，懒食热倦呕头寒，参葛四苓白蔻缩，神曲干姜陈木青。</p><p>【注】伤酒宜用葛花解酲汤汗之，汗出立愈。其证头痛懒食，呕吐身热，倦怠而烦，似乎外感而实非外感，皆因酒所致也。方即人参，葛花，白术，茯苓，猪苓，泽泻，白蔻，缩砂，神曲，干姜，陈皮，木香，青皮。</p><p>秘方化滞丸</p><p>18。秘方化滞寒热滞，一切气积痛攻方，巴豆醋制棱莪术，青陈连半木丁香。</p><p>【注】秘方化滞丸，治不论寒热一切气滞积痛，攻下之妙药也。即巴豆，三棱，莪术，青皮，陈皮，黄连，半夏，木香，丁香也。此方出『丹溪心法』附余书中，屡试屡验，按证随引，量其老少虚实，增损进退，以意用之，久久自得其效。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232005.html' class='pagedaohang'>【上一篇】<i>:杂病心法要诀·虚劳</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232003.html' class='pagedaohang'>【下一篇】<i>：杂病心法要诀·脚气</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>