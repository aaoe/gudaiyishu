<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_伤寒心法要诀</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">伤寒心法要诀</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232015.html' class='pagedaohang'>【上一篇】<i>:医宗金鉴三十七卷</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232013.html' class='pagedaohang'>【下一篇】<i>：运气要诀</i></a></span>
</ul>
<div class="articleContent" id="articleContent"> <h2>伤寒心法要诀</h2><p>伤寒一证，仲景论中立三百九十七法，一百一十三方，神明变化，可谓既详且尽矣。其治杂证也，则有『金匮要略』分门别类，包举赅括，无非示人以规矩准绳，欲其触类傍通，以应变于无穷也。但其辞旨古奥，义薀幽深，条目繁多，未易领会，人多苦之。兹特撮其要旨，编为歌诀，俾学者便于熟读默记，融会贯通，然后再玩味全书，则易读易解，有会心之乐，而无望洋之叹矣。由此登堂入室，将见二千年来大法微言，昭如日月，不致尘封，庶几于斯道不无小补云尔。</p><h2>伤寒传经从陽化热从陰化寒原委</h2><p>1。六经为病尽伤寒，气同病异岂期然，推其形藏原非一，因从类化故多端。明诸水火相胜义，化寒变热理何难，漫言变化千般状，不外陰陽表里间。</p><p>【注】六经，谓太陽，陽明，少陽，太陰，少陰，厥陰也。为病尽伤寒，谓六经为病，尽伤寒之变化也。气同，为天之六气，感人为病同也。病异，谓人受六气生病异也。岂期然，谓不能预先期其必然之寒热也。推其形藏原非一，谓推原其人形之厚薄，藏之虚实非一也。因从类化故多端，谓人感受邪气虽一，因其形藏不同，或从寒化，或从热化，或从虚化，或从实化，故多端不齐也。明诸水火相胜义，谓水胜则火灭，火胜则水干也。化寒变热理何难，谓邪至其经，或从陰化为寒，或从陽变为热，即水火相胜从化之理，何难明也。漫言变化千般状二句，谓伤寒变化千般，总不外乎陰陽表里间也。</p><h2>太陽风邪伤卫脉证</h2><p>2。中风伤卫脉浮缓，头项强痛恶寒风，病即发热汗自出，鼻鸣干呕桂枝功。</p><p>【注】中风，病名也。伤卫，谓风伤卫也。脉浮缓，谓中风脉也。头痛项强，恶寒恶风，发热汗自出，鼻鸣干呕，谓中风证也。桂枝功，谓桂枝汤功能治中风虚邪也。详太陽上篇。</p><h2>太陽寒邪伤营脉证</h2><p>3。伤寒伤营脉浮紧，头疼身痛恶寒风，无汗而喘巳未热，呕逆麻黄汤发灵。</p><p>【注】伤寒，病名也。伤营，谓寒伤营也。脉浮紧，谓伤寒脉也。头疼身痛，恶寒恶风，无汗而喘，或巳发热，或未发热，呕逆，谓伤寒证也。麻黄汤发，谓伤寒实邪，当与麻黄汤发汗最灵也。详太陽中篇。</p><h2>风寒营卫同病脉证</h2><p>4。中风浮紧遍身痛，头疼发热恶寒风，干呕无汗兼烦躁；伤寒身重乍时轻，浮缓呕逆无汗喘，头疼发热恶寒风，烦躁而无少陰证，营卫同病大青龙。</p><p>【注】中风谓风伤卫之病也。头疼发热，恶风恶寒，干呕，中风之证也。浮紧，寒伤营之脉也。身疼痛，寒伤营之证也。今以中风之病而得伤寒之脉与证，更兼不汗出之表实内热之烦躁也。伤寒，谓寒伤营之病也。身重不痛，乍有轻时，风伤卫之证也。浮缓，风伤卫之脉也。</p><p>呕逆无汗而喘，头疼发热，恶寒恶风，寒伤营之证也。是以伤寒之病而得中风之脉与证，更兼太陽无汗内热之烦躁也。而无少陰证，谓无身重但欲寐之证也。营卫同病，谓风寒中伤营卫同病也。二证皆无汗实邪，故均以大青龙汤发之。详太陽下篇。</p><h2>误服三汤致变救逆</h2><p>5。伤寒酒病桂勿与，呕吐不巳血脓鲜，尺迟服麻致漏汗，恶风肢急小便难，微弱汗风青龙发，厥惕悸眩热仍然，身？？振振欲擗地，桂加附子真武痊。</p><p>【注】伤寒，谓伤寒无汗之实邪也。酒病，谓病酒状似中风也。桂勿与，谓皆勿与桂枝汤也。误与伤寒，则表气愈固，里气更逆，呕吐不巳也。误与酒病，则湿热内酿，伤营吐血脓也。此皆误用桂枝汤之变证，当随其变证治之可也。尺迟，谓伤寒尺中脉迟也。服麻，谓服麻黄汤发汗，遂致汗出不止，名曰漏汗也。肢急，四肢拘急也。小便难，谓小便少而难也。伤寒脉证，当用麻黄汤发汗，若尺中脉迟，是营气不足，不可发汗，若误发之，则致漏汗恶风，四肢拘急，小便难等变证也。当以桂枝加附子汤救逆可也。微弱，谓大青龙证脉微弱也。汗风，谓大青龙证自汗恶风也。大青龙证脉不浮紧，若浮缓而微弱反汗出，是大青龙脉证未具也。误以大青龙发之，致其人厥冷筋惕，心悸头眩，热仍不退，身肉？？动也。振振欲擗地，谓耸动不已，不能兴起欲堕于地也。此皆误与大青龙汤发汗之变证，当以真武汤救逆可也。</p><p>详太陽篇。</p><h2>三陽受病传经欲愈脉证</h2><p>6。伤寒一日太陽病，欲吐烦躁数急传，陽明少陽证不见，脉静身和为不传。</p><p>【注】伤寒一日太陽受病，二日陽明受病，三日少陽受病，此其传经之常也。若初病颇欲吐，烦躁脉数急者，谓邪盛传经而不解也。二，三日陽明少陽证不见，脉静身无所苦者，谓邪衰不传，欲自愈矣。</p><h2>陽明表病脉证</h2><p>7。葛根浮长表陽明，缘缘面赤额头疼，发热恶寒而无汗，目痛鼻干卧不宁。</p><p>【注】太陽未罢，又传陽明，太陽表邪怫郁，陽明肌热，为陽明经表病也。葛根表陽明，谓葛根汤主治陽明表病也。浮长，谓陽明之表脉也。缘缘面赤连额头疼，发热恶寒无汗，目痛鼻干卧不得宁，皆谓陽明经之表证也。用葛根汤解两经之邪也。详陽明篇。</p><h2>陽明热病脉证</h2><p>8。白虎烦渴热陽明，汗出身热脉长洪，不恶寒兮反恶热，合柴兼见少陽经。</p><p>【注】太陽已罢，而传陽明不传少陽，亦未入腑，其热渐深，表里俱热，为陽明经热病也。白虎热陽明，谓白虎汤主治陽明热病也。脉长洪，谓陽明之热脉也。烦躁口渴，引饮汗出身热，不恶寒反恶热，皆谓陽明经热病之证也。用白虎汤解陽明表里俱热也。陽明未罢，又传少陽，亦陽明热病也。合柴，谓白虎合小柴胡汤，治陽明经热证，兼见少陽经弦脉，寒热往来，口苦耳聋，目眩而呕，胸胁痛之病也。详</p><h2>陽明府病脉证</h2><p>9。胃实脉大腑陽明，大便难兮脾约同，蒸蒸潮热濈濈汗，满痛始可议三承。</p><p>【注】脉大腑陽明，谓热邪入腑，陽明当脉大也。曰胃实，曰大便难，曰脾约，谓腑病受邪之不同也。脾约者，太陽陽明也。胃实者，正陽陽明也。大便难者，少陽陽明也。皆为可之下证，不无轻重之别。然必蒸蒸潮热，身肢濈濈然汗出，或满或痛，始可议其微、甚，以三承气汤、麻仁丸下之可也。详陽明篇。</p><h2>陽明慎汗慎下</h2><p>10。陽明表证反有汗，桂枝加葛中风传。热证无汗亡津液，燥渴仍从白虎痊。胃实汗热原应下，恶寒浮缓表为先。欲知定硬识失气，不转微涩下之冤。舌滑尿白小便数，便硬休攻导自安。小便数多知便硬，无苦数少是津还。</p><p>【注】陽明表证应无汗，反有汗，是从风邪传来，仍从表治，宜用桂枝加葛根汤。陽明热证应有汗，反无汗，是或吐，或汗，或下亡其津液，若无燥渴，则从表治，若有燥渴，仍从热治，宜用白虎汤。胃实自汗潮热，原应下之，若有恶寒浮缓之表，宜先解表，表解已，乃可攻之。欲知大便硬定未定，当稍与小承气汤，转失气者，己成定硬，当与大承气汤攻之。若不转矢气者，未成定硬，攻之必溏，勿更与也。</p><p>若脉微涩者，亦不可下，下之则冤死也。舌滑，尿白，里热微也，虽小便数、大便硬，其热远在广肠，亦不可下，用蜜煎猪胆导法自可安也。凡小便数多，知大便必硬，虽大便硬而无或满、或痛之苦，当审其小便日几行，日减数少，是津液还于胃中，慎不可攻，不久必自大便出也。详陽明篇。</p><h2>少陽脉证</h2><p>11。往来寒热胸胁满，脉弦目眩而耳聋，口苦默默不欲食，心烦喜呕少陽经，或渴或咳身微热，或胁硬痛腹中疼，或悸不呕尿不利，舌胎滑白小柴宗。</p><p>【注】脉弦，谓少陽病脉也。往来寒热胸胁满，目眩耳聋，口苦默默不欲食，心烦喜呕，少陽经主证也。或渴，或咳身微热，或胁硬痛，腹中疼，或悸不呕，尿不利，舌胎滑白者，皆少陽或有之证也。均宜小柴胡汤主之，随证加减治之可也。详少陽篇。</p><h2>少陽病用柴胡汤加减法</h2><p>12。胸烦不呕去参夏，加蒌若渴半易根，腹痛去芩加芍药，心悸尿秘苓易芩，胁下痞硬枣易蛎，不渴微热桂易参，咳去参枣加干味，小柴临证要当斟。</p><p>【注】少陽经主证，宜小柴胡汤主治也。其或有之证，务要临证斟酌加减可也。若胸中烦而不呕，去半夏，人参，加栝蒌实。若渴者，以半夏易栝蒌根。若腹中痛，去黄芩加白芍。若心下悸，小便不利者，加茯苓去黄芩。若胁下痞硬，加牡蛎去大枣。若不渴外有微热者，去人参加桂枝微汗之。若咳者，去人参，大枣，加干姜，五味子。义详少陽篇小柴胡汤下。</p><h2>少陽禁汗吐禁下</h2><p>13。少陽三禁要详明，汗谵吐下悸而惊，甚则吐下痢不止，水浆不入命难生。</p><p>【注】三禁，谓少陽禁吐、禁汗、禁下也。若误发汗，则生谵语，若误吐下，则心悸而惊。少陽经，即有心下硬，不可下，下之甚，则下痢不止。即有胸中满，不可吐，吐之甚，则水浆不入，变成危候，命难生也。详少陽篇。</p><h2>少陽可吐可汗可下</h2><p>14。胸满热烦栀子豉，痞硬冲喉瓜蒂平，发热恶寒肢烦痛，微呕支结柴桂宁。郁郁微烦呕不止，心下痛硬大柴攻。误下柴胡证仍在，复与柴胡振汗生。</p><p>【注】上言其禁，恐失宜也；此言其可，贵变通也。胸满烦热，太陽少陽轻邪也，宜栀子豉汤涌之。胸满痞硬，气上冲喉不得息者，太陽，少陽重邪也，宜瓜蒂散吐之。发热恶寒，四肢烦疼微呕，心下支结，太陽，少陽表证也，宜柴胡桂枝汤，微汗两解之。郁郁微烦，呕不止，心下痛硬，少陽，陽明表里证也，宜大柴胡汤缓攻两解之。误下不致变逆，柴胡证仍在者，复与柴胡汤以和解之，若解则必蒸蒸振汗出而解，以下后虚故也。详太陽、少陽篇。</p><h2>三陽合病并病</h2><p>15。合病两三经同病，并病传归并一经。二陽合病满喘发，自痢葛根呕半同。太少痢芩呕加半，明少弦负顺长生，滑数宿食大承气，三陽合病腹膨膨，口燥身重而谵语，欲眠合目汗蒸蒸，遗尿面垢参白虎，浮大汗下禁当应。二陽并病汗不彻，面赤怫郁大青龙，表罢潮热手足汗，便难谵语大承攻。太少头项痛眩冒，心下痞硬如结胸，禁汗吐下惟宜刺，谵惊不食痢多凶。</p><p>【注】一经未罢，又传一经，二经，三经同病，而不归并一经者，谓之合病。二经，三经同病，而后归并一经自病者，谓之并病。二陽，谓太陽，陽明也。太陽则有头痛，发热，恶寒，无汗，陽明则有肌热，恶热，心烦，不眠之证，相合同病也。满喘，谓二陽合病当下痢不下痢，更加胸满而喘，宜麻黄汤发之。自痢，谓二陽合病当有之证，宜葛根汤也。呕半，谓二陽合病，不下痢但加呕者，宜葛根汤加半夏也。同，谓二证同用葛根一方也。太少，谓太陽，少陽合病也。太陽则有头痛发热，恶寒无汗；少陽则有寒热往来，口苦耳聋，目眩胸胁痛之证，相合同病也。痢芩，谓太陽，少陽合病当自下痢，宜与黄芩汤也。呕加半，谓太陽，少陽合病不自痢，但加呕者，宜黄芩汤加半夏也。若不呕痢而见太陽，少陽之证，非合病也；宜用柴胡桂枝汤两解之。明少，谓陽明，少陽两经之证同见下痢合病也。弦负，弦为少陽木脉，木胜则土负，负则死也。顺长生，长为陽明土脉，土盛则本不能灾为顺，顺则生也。滑数，谓陽明，少陽合病，下痢粘秽者，脉必滑数，是宿食也，宜大承气汤；呕酸苦者，宜大柴胡汤。三陽，谓太陽、陽明，少陽合病也。腹膨膨，谓腹胀满也。口燥，谓口中干燥也。身重，谓身重难转侧也。谵语，谓妄乱言也。欲眠，谓喜睡也。</p><p>合目汗蒸蒸，谓合目出热汗也。遗尿，谓失尿不知也。面垢，谓面似有油垢也。此皆三陽热盛，津液枯竭之证，设使脉浮，禁不可汗，脉大亦不可下，惟宜用白虎加人参，益气生津清热可也。若未经汗下，津液未伤，三陽合病，轻证惟宜柴葛解肌汤，清解三陽可也。二陽，谓太陽陽明并病也。汗不彻，谓邪在太陽，发汗未彻，又传陽明也。</p><p>面赤，谓邪犹怫郁于太陽，陽明之表，未并陽明之腑，宜大青龙汤解两经之热也。表罢，谓太陽证罢也。潮热，手足汗，大便难，谵语，谓已归并陽明腑也，宜大承气汤，攻陽明实热也。太少，谓太陽，少陽并病也。头颈强痛，目眩昏冒，心下痞硬，如结胸证，谓太陽少陽二经之证尚未归并，其邪未定-禁不可汗下，惟宜刺大椎、肝腧，肺腧，以泻其热也。若误发汗，则必发谵语。若误吐下，则必心烦而惊，水浆不入，下痢不止。变此恶候，命多凶也。义详合病并病篇。</p><h2>三陰受病传经欲愈脉证</h2><p>16。伤寒三日二陽尽，热微烦躁入陰传，其人能食而不呕，脉小尿清为不传。</p><p>【注】伤寒三日，三陽受邪为尽，三陰当受邪，其人身热虽微，而烦躁者，谓邪去陽入陰不解也。若其人反能食而不呕，脉静小，小便清，谓邪未入于陰为不传，欲自愈也。</p><p>太陰陰邪脉证17。太陰陰邪沉迟脉，吐食腹满有时疼，手足自温痢不渴，理中汤主悸加苓，腹满去术加附子，吐多去术加姜生，虽吐下多还用术，渴欲得水倍术宁，欲作奔豚术易桂，干姜寒倍参腹疼。</p><p>【注】太陰陰邪，谓邪从陰化之寒证也。脉沉迟，太陰陰邪脉也。吐食，腹满时痛，太陰里寒证也。手足自温，邪入陰也。自痢不渴，脏无热也，宜理中汤主之。若心下悸，加茯苓。腹满，去术加附子。吐多，去术加生姜。唯吐若下痢多，还用白术。若渴欲得饮水，仍倍加术。若脐下欲作奔豚，去术易桂。中寒倍加干姜。腹痛倍加人参。详太陰篇。</p><h2>太陰陽邪脉证</h2><p>18。陽邪嗌干腹满痛，误下时痛大实疼，大承桂枝加芍大，脉弱芍大当审行。</p><p>【注】陽邪，谓太陰邪从陽化之热证也。嗌干，谓咽干太陰热也。腹满痛，太陰有余证也。误下，谓误下邪陷太陰当分轻重也。时痛，谓腹有时痛，有时不痛，宜桂枝加芍药汤和之。大实痛，谓腹大满痛，无时不痛，宜桂枝加大黄汤下之。兼陽明胃实，以大承气汤下之。若脉弱即当行大黄芍药，宜斟酌减之，以其人胃气弱易动也。详太陰篇。</p><h2>太陰陽明表里同病</h2><p>19。腹满时减复如故，此是寒虚气上从，腹满不减不大便，转属陽明乃可攻。</p><p>【注】腹满时减，减复如故，谓腹时满时不满，而减复如常，此为太陰寒邪寒虚之气上逆之满，乃可温之证也，宜厚朴生姜甘草半夏人参汤。腹满不减，谓常常而满，终日不减，或不大便，此为转属陽明实热内壅之满，乃可攻之证也，宜大承气汤。详太陰篇。</p><h2>少陰陰邪寒脉证</h2><p>20。少陰陰邪脉沉细，背寒欲寐口中和，咽痛腹痛骨节痛，厥痢清谷四逆瘥。</p><p>【注】少陰陰邪，谓邪从陰化之寒证也。脉沉细，少陰陰邪之脉也。</p><p>背寒，谓背恶寒，陽气虚也。欲寐，谓但欲寐，陰气盛也。口中和，口中不干燥也。咽痛腹痛，下痢清谷，寒盛于中也。骨节疼痛，四肢厥冷，寒婬于外也，宜四逆汤，温中散寒也。详少陰篇。</p><h2>少陰陽邪热脉证</h2><p>21。少陰陽邪沉细数，口燥咽干大承汤，少陰心烦不得卧，黄连阿胶是主方。</p><p>【注】陽邪，谓少陰邪从陽化之热证也。少陰病但欲寐，陰邪则脉沉细无力，陽邪则脉加数而有力矣。始病即口燥咽干，水不上升，热之甚也。宜大承气汤急下之，泻陽救陰也。少陰病但欲寐，二、三日已上变生心烦不得眠，是陽邪乘陰，陰不能静也，宜黄连阿胶汤，清陽益陰也。详少陰篇。</p><h2>少陰太陽表里同病</h2><p>22。少陰脉沉反发热，麻黄附子细辛汤，若二三日无里证，减辛加草用之良。</p><p>【注】少陰病脉沉，为陰寒之证，当无热，今反发热，是兼有太陽表也。宜麻黄附子细辛汤，急温而散之。若二、三日热仍不解，亦无里寒吐痢之证，去细辛易甘草，缓温而和之。详少陰篇。厥陰篇。</p><h2>厥陰陰邪寒脉证</h2><p>23。厥陰陰邪微细厥，肤冷脏厥躁难安，囊缩舌短胎滑黑，四逆当归四逆先，少满痛厥姜萸入，蛔厥静而复时烦，得食而呕蛔闻臭，烦因蛔动乌梅圆。</p><p>【注】厥陰陰邪，谓邪从陰化之寒证也。微细，厥陰陰邪脉也。厥，谓四肢厥冷也。肤冷，谓肌肤冷也。脏厥，谓寒陰脏厥也。躁难安，谓烦躁无有安时也。囊缩，谓外肾为寒收引缩入腹也，妇人则乳缩陰收也。舌短，谓舌缩短也。胎滑黑，谓舌胎不干而色黑也。四逆，谓四逆汤也。当归四逆，谓当归四逆汤也。先者，谓先服当归四逆汤也。</p><p>少满痛，谓少腹满按之痛心也。厥，谓厥冷也。姜萸入，谓当归四逆汤加入吴茱萸、生姜也。蛔厥，谓厥而吐蛔也。静而复时烦，谓烦时止时烦也。得食而呕蛔闻臭，谓呕因蛔闻食臭而始呕也。烦因蛔动，谓烦因蛔动而始烦也。乌梅圆蛔厥，谓宜用乌梅丸也。详厥陰篇。</p><h2>厥陰陽邪热脉证</h2><p>24。陽邪热厥厥而热，消渴热气撞心疼，烦满囊缩舌焦卷，便硬尚任大承攻，四逆不分四逆散，咳加姜味下痢同，悸加桂枝腹痛附，下重薤白秘尿苓。</p><p>【注】陽邪，谓厥陰邪从陽化之热证也。厥，谓手足寒也。厥而复热，热而复厥，是为热厥。厥微热微，厥深热深也。消渴，谓饮水多而小便少也。热气上撞心疼，是火挟木邪而逆也。烦满，谓少腹烦满也。</p><p>囊缩，谓外肾为热灼，筋缩入腹也。舌焦卷，谓舌胎干焦而卷也。便硬，谓大便硬，尚可任攻，宜大承气汤。四逆，谓四肢厥冷也。不分，谓寒热之厥，疑似不分也，宜四逆散，疏达厥陰。其厥不回，再审寒热可也。或咳加生姜，五味子。下痢亦加，故曰同也。心下悸加桂枝。</p><p>腹痛加附子。泻痢下重加薤白。秘尿不利加茯苓。详少陰厥陰篇。</p><h2>少陰厥陰外热里寒脉证</h2><p>25。少陰里寒外热证，面赤身反不恶寒，厥痢清谷脉微绝，通脉四逆主之先，痢止参加脉不出，葱入面色赤炎炎，腹痛加芍咽桔梗，呕加圣药用姜鲜。</p><p>【注】少陰里寒外热之证，面赤不恶寒，格陽外热也。四肢厥冷，下痢清谷，脉微欲绝，陰极里寒也，宜通脉四逆汤主之。服四逆汤下痢止，脉仍不出加人参，面色赤者加葱，腹痛加芍药，咽痛加桔梗，呕加生姜。详少陰篇。</p><h2>两感</h2><p>26。一日太陽少陰病，头痛口干渴而烦。二日陽明太陰病，满不欲食身热谵。三日少陽厥陰病，耳聋囊缩厥逆寒，水浆不入神昏冒，六日气尽命难全。</p><p>【注】两感者，脏腑表里同病也。一日，头痛、太陽也；口干烦渴，少陰也。二日，身热谵语，陽明也；腹满不欲食，太陰也。三日，耳聋，少陽也；囊缩而厥，厥陰也。传经之邪其为病也渐，两感之邪其为病也速。盖因陽邪酷烈，正不能御，所以三日后水浆不入，六腑之气欲绝，昏不知人，五脏之神已败，而不即死者，赖有胃气未尽耳，故又三日其气乃尽而死。张洁古制大羌活汤，以羌，独，芩，连辈，辛甘以散太陽之表，苦寒以清少陰之热，施之于表里不急者，固为得法也。若夫一日则头痛口干烦渴，二日则身热谵语腹满不欲食，三日则耳聋囊缩而厥，水浆不入，昏不知人，传变如此迅速，恐用大羌活汤平缓之剂，反失机宜，当遵仲景治有先后之说，审其表里孰急，随证治之，犹或可活。故于此证初病，一日表里俱热者，根据少陰病得之二，三日，口燥咽干之法，用大承气汤重剂以泻陽邪之烈；表里俱寒者，根据少陰病始得之，反发热脉沉之法，用麻黄附子细辛汤，以解陰邪之急。二日表里俱实者，根据陽明病谵语有潮热，腹满时减，减不足言之法，用大承气汤攻之；表里虚者，根据三陽合病，腹满身重，面垢谵语之法，用大剂白虎加人参汤清之。三日表里热者，根据厥深热亦深之法，用大承气汤下之；表里寒者，根据脉微欲绝手足厥寒之法，用当归四逆加吴茱萸生姜汤温之。缓则不及事矣，其间颇有得生者，后之学者其留意焉。</p><h2>汗下失宜致变坏证</h2><p>27。太陽三日已发汗，若吐若下若温针，不解致逆成坏证，观其脉证犯何经，难辨陰陽六经证，重困垂危莫可凭，惟用独参煎冷服，鼻上津津有汗生。</p><p>【注】太陽病三日，巳发汗不解，若吐，若下，若温针，苟或相当即成解证。如其不当，不但病不解，或因而致逆变成坏证，当观其脉证，知犯何经之逆。如汗后亡陽，渴躁谵语，下后寒中，结胸痞硬，吐后内烦腹满，温针后黄，衄，惊，狂之类，随证治之可也。甚或脉微欲绝，神昏不能言，循衣摸床，叉手冒心等，重因垂危，难辨陰陽，六经莫可凭之证，此时此际，惟用人参煎汤，徐徐冷服，以待其机。倘得鼻上津津有汗，则为可生之兆也。</p><h2>表证</h2><p>28。表证宜汗太陽经，无汗发热恶寒风，头项强痛身体痛，若出自汗表虚明。</p><p>【注】表证，谓寒邪在表，无汗发热，恶寒恶风，头项强痛，身体痛也。太陽经主表，故曰表证。有是证无汗者，皆属表实。虽有是证，若自汗出者，皆属表虚，未可轻汗，即有风邪，只宜桂枝汤解肌可也。</p><p>表实无汗，重者麻黄汤主之。轻者麻桂各半汤主之。时有汗时无汗者，桂枝二麻黄一汤主之。表实躁热甚者，三黄石膏汤主之；微者，大青龙汤主之。不躁有热者，桂枝二越婢一汤主之。以上表证，不必悉具，亦不论日之多寡，但见有头痛恶寒一，二证，即为表未罢，虽有里证，当先解表。表解已，乃可攻之，临证者不可不详辨也。详太陽篇。</p><h2>里证</h2><p>29。里证宜下不大便，恶热潮热汗蒸蒸，燥干谵语满硬痛，便溏为虚不可攻。</p><p>【注】里证，谓热邪内结，不大便，恶热潮热，自汗蒸蒸，口燥舌干谵语，腹满硬痛也。陽明腑主里，故曰里证。里实者，有脾约，有胃实，有大便难，三者均为可下之证，然不无轻重之别。三承气汤、脾约丸，量其可者而与之，庶乎无过也。若便溏为里虚，即有是证不可攻也。论中有急下数证，不待便实而下之者，是下其热也，非下其结也。义详陽明少陰篇。</p><h2>陽证</h2><p>30。陽证身轻气高热，目睛了了面唇红，热烦口燥舌干渴，指甲红兮小便同。</p><p>【注】陽证，谓陽热之证也。不论三陰、三陽，凡见是证者，均为陽热有余也。陽主动，故身轻也。陽气盛，故气高而喘也。陽主热，故口鼻气热也。陽主寤，故目睛了了而不眠也。目睛不了了，亦有热极朦胧似不了了，然必目赤多眵，非若陰证之不了了而神短无光也。陽气热，故身热，面唇红，指甲红也。陽热入里，故心烦，口燥，舌干而渴，小便红也。表实者，三黄石膏汤发之。里实者，三承气汤下之。</p><p>表里不实而热盛者，白虎解毒等汤清之可也。详三陽篇。</p><h2>陰证</h2><p>31。陰证身重息短冷，目不了了色不红，无热欲卧厥吐痢，小便白兮爪甲青。</p><p>【注】陰证，谓陰寒之证也。不论三陰，三陽，凡见是证者，均为陰寒不足也。陰主静，故身重也。陰主寐，故目不了了但欲卧也。陽气虚寒，故息短口鼻气冷也。陰婬于外，故面无红色，四肢厥冷爪甲青也。陰邪入内，故呕吐，下痢清谷，小便清白也。以上皆三陰寒证，临证者以附子、四逆、理中、吴茱萸等汤，择其宜而与之可也。详三陰篇。</p><h2>陽盛格陰</h2><p>32。陽盛格陰身肢厥，恶热烦渴大便难，沉滑爪赤小便赤，汗下清宜陰自完。</p><p>【注】经曰：陽气太盛，陰气不得相营也。不相营者，不相入也。既不相入，则格陰于外，故曰陽盛格陰也。其外证虽身肢厥冷，颇似陰寒，而内则烦渴，大便难，小便赤，恶热不欲近衣，爪甲赤，脉沉滑，一派陽实热证。汗下清三法得宜，则陽得以消，陰得以完全也。表实无汗，三黄石膏汤。里实不便，三承气汤。热盛无表里证，宜解毒白虎汤。</p><p>【集注】刘完素曰：蓄热内甚，脉须疾数，以其极热蓄甚而脉道不利，反致脉沉细欲绝，俗未明造化之理，反谓传为寒极陰毒者。或始得之，陽热暴甚，而便有此证候者；或两感热甚者，通宜解毒加大承气汤下之。后热稍退而未愈者，黄连解毒汤调之。或微热未除者，凉膈散调之。或失下热极，以至身冷脉微而昏冒将死，若急下之，则残陰暴绝必死，盖陽后竭而然也。不下亦死，宜凉膈散或黄连解毒汤，养陰退陽，积热渐以消散，则心胸再暖而脉渐以生也。</p><h2>陰盛格陽</h2><p>33。陰盛格陽色浅赤，发热不渴厥而烦，下痢尿清爪青白，浮微通脉复陽还。</p><p>【注】经曰：陰气太盛，陽气不得相营也。不相营者，不相入也。既不相入，则格陽于外，故曰陰盛格陽也。色浅赤，谓面色见浮浅之红赤色也。其外证面赤发热而烦，颇类陽热，其内则不渴，下痢清谷，小便清白，爪甲青白，四肢厥冷，脉浮微欲绝，一派陰寒虚证。宜通脉四逆汤冷服之，从其陰而复其陽也。痢止脉不出，加倍人参。下痢无脉，宜白通加猪胆汁人尿汤。厥烦欲死，宜吴茱萸汤。</p><h2>陽毒</h2><p>34。陽毒热极失汗下，舌卷焦黑鼻煤烟，昏噤发狂如见鬼，咽疼唾血赤云斑。六七日前尚可治，表里俱实黑奴丸，热盛解毒里实下，表实三黄石膏煎。</p><p>【注】陽毒，谓陽热至极之证也。失汗下，谓应汗不汗，应下不下，失其汗下之时也。热毒炎炎不巳，故舌卷焦黑，鼻内生煤烟也。热毒内攻乘心，故神昏噤栗，发狂如见鬼神，咽疼唾血也。热毒外薄肌肤，故发赤色如锦云之斑也。六，七日前，谓日浅毒未深入，故尚可治。</p><p>表里俱实，谓有是证，无汗不大便者，宜黑奴丸两解之。无表里实证热盛者，宜黄连解毒汤，兼燥渴者，合白虎汤清之。里实不便者，宜解毒承气汤下之。表实无汗者，宜三黄石膏汤发之。</p><h2>陰毒</h2><p>35。陰毒寒极色青黑，咽痛通身厥冷寒，重强身疼如被杖，腹中纹痛若石坚，或呕或痢或烦躁，或出冷汗温补先，无汗还陽退陰汗，急灸气海及关元。</p><p>【注】陰毒，谓陰寒至极之证也。血脉受陰毒邪，故面色青黑也。陰毒内攻于里，故咽痛腹中绞痛也。陰毒外攻于表，故厥冷通身，重强疼痛如被杖也，独陰无陽不化，故陰凝腹若石之坚硬也。或呕吐、或下痢，或烦躁，或冷汗出，皆陽虚不足或有之证，均以温补为先，宜四逆汤倍加人参。若有是证，其人无汗，宜还陽散，退陰散，温而汗之，使寒毒散而陽伸也。凡遇此证，俱宜急灸气海，关元二，三百壮，随服药饵，未有不生者也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232015.html' class='pagedaohang'>【上一篇】<i>:医宗金鉴三十七卷</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232013.html' class='pagedaohang'>【下一篇】<i>：运气要诀</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>