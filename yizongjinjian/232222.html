<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·惊悸吐衄下血胸满瘀血病脉证并治第十二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·惊悸吐衄下血胸满瘀血病脉证并治第十二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232223.html' class='pagedaohang'>【上一篇】<i>:订正仲景全书金匮要略注·痰饮咳嗽病脉证并治第十三</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232221.html' class='pagedaohang'>【下一篇】<i>：订正仲景全书金匮要略注·五藏风寒积聚病脉证并治第十一</i></a></span>
</ul>
<div class="articleContent" id="articleContent"> <p class="h1-p">□</p><p>寸口脉动而弱，动即为惊，弱即为悸。</p><p>【注】</p><p>寸口通指三部也。脉动而弱，主惊悸病也。动即为惊，以惊为外触而动也；弱即为悸，以悸为内生而怯也。</p><p>【集注】</p><p>徐彬曰：惊为外邪袭心，故其寸口脉动，动者脉来乱动也。悸乃神不自主，故其寸口脉弱，弱者脉沉无力也。邪之所袭，因心之虚，故惊悸并见。</p><p>李□曰：此寸口脉兼三部而言。盖惊自外至者也，惊则气乱，故脉动而不宁；悸自内惕者也，悸因中虚，故脉弱而无力。</p><p>□</p><p>师曰：夫脉浮，目睛晕黄，衄未止，晕黄去，目睛慧了，知衄今止。</p><p>【注】</p><p>浮脉主陽主表，若目睛清洁，主陽表病也；目睛晕黄，主血脉病也。盖以诸脉络于目，而血热则赤，血瘀则黄。今目睛黄晕，知其衄未止也；若黄晕去，目睛慧了，知其衄已止，故曰：衄今止也。</p><p>□</p><p>又曰：从春至夏衄者太陽，从秋至冬衄者陽明。</p><p>【注】</p><p>衄血陽络伤也，下血陰络伤也。太陽主外，春夏主外，故从春至夏衄血，属太陽也。</p><p>陽明主内，秋冬主内，故从秋至冬衄血，属陽明也。</p><p>【集注】</p><p>李□曰：衄血出于鼻，手太陽经上□抵鼻，目下为□；足太陽经，从巅入络脑，鼻与脑通；手陽明经挟鼻孔；足陽明经起鼻交额中，四经皆循鼻分，故皆能致衄。太陽行身之表，经云：太陽为开。是春生夏长，陽气在外有开之义，故春夏衄者太陽。陽明行身之里，经云：陽明为阖。是秋敛冬藏，陽气在内，有藏之义，故秋冬衄者陽明。</p><p>尤怡曰：少陽之脉不入鼻额，故不主衄。</p><p>□</p><p>衄家不可汗，汗出必额上陷，脉紧急，直视，不能?，不得眠。</p><p>【注】</p><p>衄该吐血而言也。衄血吐血之家，陰已亡矣，若发其汗，汗出液竭，诸脉失养，则额角上陷中之脉为热所灼，紧且急也。目直视，目瞪不转睛也。不能?，目睫不合也。</p><p>亦为热灼其脉，引缩使然也。不得眠，陽气不能行于陰也。凡此之病，皆陽盛陰微之危证，故衄家慎不可汗也。</p><p>【集注】</p><p>赵良曰：足太陽经主表，上巅入额，贯目睛，衄则在上络脉之血已脱，若更发汗，是重竭津液，津液竭则脉枯，故额上陷中脉紧而急，牵引其目，视不能合也。无血陰虚，故不得眠。</p><p>□</p><p>病人面无血色，无寒热，脉沉弦者，衄；脉浮弱，手按之绝者，下血；烦??者，必吐血。</p><p>【按】</p><p>脉沉，当是「脉浮」；脉浮，当是「脉沉」，文义始属，必传写之□。</p><p>【注】</p><p>赤色血色也。面无血色，谓面白之人，纯白而无赤；面黄之人，纯黄而不红也。人有恐怖则面色脱白，其状惊骇；人有愧心；乍白乍红，其状惶怯。今无故而面无血色，则可知非惊愧致气乱血散也；且无寒热病，又可知非虚损不生血少血也，既非血散，又非血少，当询之病人，必有失血之故。诊之于脉，必有吐衄、下血之因。衄吐属陽，故脉见浮弦，按之必芤，荣血空也；下血属陰，脉见沉弱，按之欲绝，荣气微也。</p><p>且微色如斯，而证兼烦??，是病在心肺，故必吐血也。</p><p>□</p><p>夫吐血，??逆，上气，其脉数，而有热，不得卧者，死。</p><p>【注】</p><p>吐血??逆，肺大伤也；上气，肺无降也；脉数有热，火烁肺金也；不得卧者，陽不入陰，故曰死也。</p><p>【集注】</p><p>赵良曰：脉数有热，陽独胜也；不能卧，陰已绝也。陰既绝，陽岂独生耶？故死。</p><p>若得卧者，陰未绝，未可言死。</p><p>程林曰：吐血、??逆、上气，则肺藏伤矣。脉数则虚热不去，火来刑金矣。陰血消亡，故不得卧，死可必矣。</p><p>□</p><p>夫酒客??者，必致吐血，此因极饮过度所致也。</p><p>【注】</p><p>酒性大热，溃脉伤经，极饮过度，必致??嗽吐血也。</p><p>【集注】</p><p>徐彬曰：此言吐血，不必由于气不摄血，亦不必由于陰火炽盛。其有酒客而致咳，则肺伤已极，又为??所击动，必致吐血，故曰：极饮过度所致。则治之者，当以清酒热为主也。</p><p>□</p><p>亡血不可发其表，汗出则寒栗而振。</p><p>【注】</p><p>凡失血之后，血气未复为亡血也，皆不可发汗。失血之初，固属陽热，亡血之后，热随血去，热虽消而气逐血虚，陽亦微矣。若发其汗，则陽气衰微，力不能支，故身寒噤??而振振耸动也。发陰虚之汗，汗出则亡陰，即发吐衄之汗也，故见不得?，不得眠，亡陰之病也。发陽虚之汗，汗出则亡陽，即发亡血之汗也，故见寒??而振，亡陽之病也。</p><p>【集注】</p><p>李□曰：夺血者无汗，以汗与血，俱属心液，血亡液竭，无复余液作汗也。今又发表，则陰虚且更亡陽，表间卫气虚极，故寒??而振。</p><p>□</p><p>吐血不止者，柏叶汤主之。</p><p>【注】</p><p>吐血之病，热伤陽络，当清其热；劳伤陽络，当理其损。今以柏叶汤温散之品，而治吐血不止者，则必是热伏陰分，用此宣发，使热行陽分，血不为热所迫，则自止矣。</p><h2>柏叶汤方</h2><p>柏叶干姜各三两艾三把</p><p>右三味，以水五升，取马通汁一升合煮，取一升，分温再服。</p><p>【集解】</p><p>程林曰：『神农经』云：柏叶主吐血，干姜止唾血，艾叶止吐血。马通者，白马尿也，凡尿必达洞肠乃出，故曰通，亦微温止吐血。四味皆辛温行陽之品，使血归经，遵行隧道，而血自止，故吐血不止，以柏叶汤主之也。</p><p>□</p><p>心气不足，吐血、衄血，泻心汤主之。</p><p>【按】</p><p>心气「不足」二字，当是「有余」二字，若是不足，如何用此方治之，必是传写之□。</p><p>【注】</p><p>心气有余，热盛也，热盛而伤陽络，迫血妄行，为吐、为衄。故以大黄、黄连、黄芩大苦大寒直泻三焦之热，热去而吐衄自止矣。</p><h2>泻心汤方</h2><p>大黄二两黄连黄芩各一两</p><p>右三味，以水三升，煮取一升，顿服之。</p><p>□</p><p>病人胸满、唇痿、舌青、口燥，但欲漱水，不欲咽，无寒热，脉微大来迟，腹不满，其人言我满，为有瘀血。</p><p>【注】</p><p>表实无汗，胸满而喘者，风寒之胸满也；里实便涩，胸满烦热者，热壅之胸满也；面目浮肿，胸满喘不得卧者，停饮之胸满也；呼吸不快，胸满太息而稍宽者，气滞之胸满也。今病人无寒热他病，惟胸满、唇痿、舌青、口燥、漱水不欲咽，乃瘀血之胸满也。唇、舌、血华之处也，血病不荣，故痿瘁色变也。热在血分，故口燥漱水不欲咽也。脉微大来迟，陰凝之诊，则当腹满，今腹不满，询之其人，言我满在胸不在腹也，与上如是之证推之，为有瘀血也。</p><p>□</p><p>病者如热状，烦满，口干燥而渴，其脉反无热，此为陰伏，是瘀血也，当下之。</p><p>【注】</p><p>此承上文互详证脉，以明其治也。如热状，即所谓心烦胸满，口干燥渴之热证也。其人当得数大之陽脉，今反见沉伏之陰脉，是为热伏于陰，乃瘀血也。瘀血者当下之，宜桃核承气、抵当汤、丸之类也。</p><p>【集注】</p><p>李□曰：血瘀内无实热，故外证但如热状，而其脉不数疾，反无热也。烦满者，血瘀经气不舒；燥渴者。血瘀津液不布。血属陰，瘀则脉伏于内，故为陰伏。当下之，以去瘀生新也。</p><p>□</p><p>下血，先便后血，此远血也，黄土汤主之。下血，先血后便，此近血也，赤小豆当归散主之。</p><p>【注】</p><p>先便后血，此远血也，谓血在胃也，即古之所谓结陰，今之所谓便血也。先血后便，此近血也，谓血在肠也，即古之所谓肠?菸?痔下血，今之所谓藏毒、肠风下血也。一用黄土汤以治结陰之血，从温也：一用赤小豆当归散以治藏毒之血，从清也。</p><p>【集注】</p><p>赵良曰：肠胃陽明经也，以下血言，胃居大肠之上，若聚于胃，必先便后血，去肛门远，故曰远血。若聚大肠，去肛门近，故曰近血。故治远血黄土汤主之，治近血赤小豆当归散主之。</p><h2>黄土汤方</h2><p>甘草干地黄白术附子（炮）阿胶黄芩各三两□中黄土半筋</p><p>右七味，以水八升，煮取三升，分温二服。</p><h2>赤小豆当归散</h2><p>（方见狐惑）</p><p>□</p><p>寸口脉弦而大，弦则为减，大则为芤，减则为寒，芤则为虚，寒虚相击，此名曰革，妇人则半产漏下，男子则亡血失精。</p><p>【注】</p><p>详见『伤寒·辨脉篇』内，不复释。</p><p>□</p><p>火邪者，桂枝去芍药，加蜀漆牡蛎龙骨，救逆汤主之。</p><p>【按】</p><p>此方是治火逆惊狂者，与首条之脉动惊病不合，必是错简。</p><h2>桂枝救逆汤方</h2><p>桂枝三两甘草（炙）二两生姜三两牡蛎（熬）五两龙骨四两大枣十二枚蜀漆（洗去腥）三两</p><p>右为末，以水一斗三升，先煮蜀漆，减一升，内诸药，煮取三升，温服一升。</p><p>□</p><p>心下悸者，半夏麻黄丸主之。</p><p>【按】</p><p>此方是治寒水心下悸者，与首条之脉弱悸病不合，必是错简。</p><h2>半夏麻黄丸方</h2><p>半夏麻黄等分</p><p>右二味，末之，炼蜜和丸，小豆大，饮服三丸，日三服。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232223.html' class='pagedaohang'>【上一篇】<i>:订正仲景全书金匮要略注·痰饮咳嗽病脉证并治第十三</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232221.html' class='pagedaohang'>【下一篇】<i>：订正仲景全书金匮要略注·五藏风寒积聚病脉证并治第十一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>