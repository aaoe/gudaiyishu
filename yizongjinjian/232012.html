<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_医宗金鉴三十八卷</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">医宗金鉴三十八卷</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232013.html' class='pagedaohang'>【上一篇】<i>:杂病心法要诀·中风</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232011.html' class='pagedaohang'>【下一篇】<i>：医宗金鉴三十七卷</i></a></span>
</ul>
<div class="articleContent" id="articleContent"> <h2>类伤寒五证</h2><p>停痰　伤食　脚气　虚烦　内痈1。相类伤寒有五证，头疼发热恶风寒，停痰头项不强痛，胸满难息气冲咽。伤食恶食身无痛，痞闷失气噫作酸，脚气脚膝胫肿痛，或为干枯大便难。虚烦微热无表里，内痈能食审疼缘，肺痈喘咳胸引痛，唾粘腥臭吐脓涎，胃痈当胃痛难近，肠痈肿痛少腹坚，身皮甲错腹中急，便数似淋证中看。</p><p>【注】类伤寒五证，初病之时，皆与太陽表证相类。一曰停痰，但胸满不得息气，上冲咽，头项不强痛，与伤寒异耳。一曰伤食，但身无痛，心下痞闷，失气，噫气，作酸，吞酸，与伤寒异耳。一曰脚气，但病起自脚，脚膝两胫肿痛，或干枯肿痛，名曰干脚气，大便硬难，与伤寒异耳一曰虚烦，惟发热而烦，无表里证，与伤寒异耳。一曰内痈，其状颇类伤寒，但饮食如故，有痈痛之处，与伤寒异耳。胸中隐痛，或喘或咳，吐唾腥粘，是肺痈也。当胃作痛，手不可近，是胃痈也。少腹重痛，便数似淋，身皮甲错，是肠痈也。</p><h2>同伤寒十二证</h2><p>冬温　寒疫　瘟疫2。春温夏热秋清凉，冬气冷冽令之常，伤之四时皆正病，非时有气疫为殃。应冷反温冬温病，应温反冷寒疫伤，瘟疫长幼相传染，须识岁气汗攻良。</p><p>【注】冬病伤寒，春病伤风，夏病暑病，秋病疟疾，皆四时正令之常病也。若春应暖而反寒，夏应热而反凉，秋应凉而反热，冬应寒而反温，此非其时而有其气，疫为殃也。冬应冷反温而病伤寒者，名曰冬温。春应温反寒而病伤寒者，名曰寒疫。若一时之气不正，长幼皆病，互相传染，名曰瘟疫。凡治此病，须识岁气太过不及，六婬胜复，人之强弱，脏之寒热，量其轻重，或汗或攻。轻以刘完素之双解散，重以李杲之二圣救苦丸，随证施治可也。</p><p>温病　热病3。冬伤于寒春病温，夏日热病早亏陰，脉浮头疼发热渴，不恶寒兮是所因。无汗河间两解法，有汗清下早当寻，失治昏狂诸热至，无证随经以意神。</p><p>【注】经曰：冬伤于寒，春必病温，至夏为热病。热病者，皆伤寒之类也。冬伤于寒，谓冬伤正令微寒未即病也。早亏陰，谓冬不藏精之人，或辛苦之人，汗出内外失其固密，在冬则早巳损伤肾脏陰气，陽热独治，所以至春一感微邪，即引内热，炎炎之势，不能巳矣。故病而即渴不恶寒也。初病无汗有表证者，从刘完素两解汤治法可也。有汗内热盛者，或清或攻，急泻其陽而救其陰，若因循失治，昏狂诸热证至，则缓不及事也。无证，谓表里无证，当随六经以意消息治之，自可痛神也。</p><p>风温4。风温原自感春风，误汗灼热汗津生，陰陽俱浮难出语，身重多眠息鼾鸣，误下直视失溲少，被火发黄瘛瘲惊，威蕤桂枝参白虎，一逆引曰再命终。</p><p>【注】冬伤于寒不即病者，复感春寒，名曰温病；复感春风，名曰风温。风温有汗，不可汗也。若误汗之，益助火邪，则身热如火，自汗津津不止，言语难出，身重多眠，鼻息鼾鸣也。风温陰陽脉俱浮，不可下也。若误下之，热陷膀胱，竭其津液，则直视失溲，小便少也。</p><p>风湿热盛，若误以火熏蒸强汗，火旺津亡，则发黄色，瘛瘲惊痫也。</p><p>风温之证，不可汗下，主以葳蕤汤。若脉虚汗多，主以桂枝合人参白虎汤。一逆引日再命终，谓一逆尚可引日，若汗而又下，下而又火，则为再逆，是促命期也。</p><p>温疟5。温疟得之冬中风，寒气藏于骨髓中，至春邪气不能发，遇暑烁髓消肌形，或因用力腠发泄，邪汗同出故热生，衰则气复寒后作，证同温热治相同。</p><p>【注】经曰：温疟得之冬中于风，寒气藏于骨髓之中，至春陽气尚微，邪气不能自出，因值大暑，烁脑髓消肌肉，腠理发泄，或有所用力，邪气与汗同出，出则陰虚而陽盛，故热生也。衰则气复入，入则陽虚而陰盛，故后作寒也。其证同温热，治亦相同也。</p><p>湿温6。温复伤湿湿温病，身重胸满及头疼，妄言多汗两胫冷，白虎汤加苍术苓。</p><p>【注】温病复伤于湿，名曰湿温。其证则身重胸满，头疼妄言，多汗两胫逆冷，宜白虎汤加苍术、茯苓、温、湿两治法也。</p><p>中暍　温毒　风湿7。温病中暍温毒病，证同温热热尤炎。伤湿汗出当风立，风湿发热重疼牵。</p><p>【注】中暍，即中暑也。温热之病复中于暑，名曰温毒证；治同乎温热，但热尤盛也。伤湿之病复感于风，名曰风湿；其证发热身重，疼痛牵掣也，治法已详于身痛矣。中暍详在暑门。</p><p>痉证8。痉证反张摇头噤，项强拘急转侧难，身热足寒面目赤，须审刚柔治法全。</p><p>【注】风湿寒之邪合而为痉，其证则背反张，摇头口噤，项强拘急，转侧艰难，身热足寒，面目赤色也。须审刚柔治之可痊也。风湿盛者，则有汗为柔痉。风寒盛者，则无汗为刚痉。均以小续命汤主之，刚痉去附子，柔痉去麻黄。表实者去参，附，加羌活，独活。里实者去参，附，加芒硝，大黄。甚者则以葛根汤，桂枝加葛根汤发之。此治痉之大略也，详在痉门。</p><h2>易愈生证</h2><p>9。神清色泽亮音声，身轻肤润脉和洪，忽然口噤难言躁，脉即停伏战汗宁，饮多消散知酿汗，能食脉浮表还平，子得午解陽来济，午得子解是陰从。</p><p>【注】易愈之病，取于神则神清，取于色则色泽，取于声则音长，取于体则身轻，取于皮则肤润，取于脉则和洪，皆一脉不死之证，故曰生证也。若有如是之生证，忽然口噤不语，烦躁而甚，六脉停伏，宜谨察之，非变凶也，乃邪正交争，生战汗之候，为将愈之兆也。凡伤寒渴者，多陽证易愈，若忽然饮多寻常，消散无停，知酿汗而作解也。伤寒多不能食，若忽然能食且脉浮，知胃和邪还于表而作解也。若不即解者，陰陽未得其时也，子时得之午时必解，陽济陰生而解也，午时得之子时必解，陰从陽化而解也。</p><h2>难治死证</h2><p>10。伤寒死证陽见陰，大热不止脉失神，陰毒陽毒六七日，色枯声败死多闻。心绝烟熏陽独留，神昏直视及摇头。环口黧黑腹满痢，柔汗陰黄脾败由。肺绝脉浮而无胃，汗出如油喘不休。唇吻反青肢冷汗，舌卷囊缩是肝忧。面黑齿长且枯垢，溲便遗失肾可愁。水浆不入脉代散，呃逆不已命难留。大发风温而成痉，湿温重暍促命终。强发少陰动经血，口鼻目出厥竭名。汗后狂言不食热，脉躁陰陽交死形。厥冷不及七八日，肤冷而躁暂难宁，此病名之曰藏厥，厥而无脉暴出凶，厥而下痢当不食，反能食者名除中。</p><p>【注】病有生死，治有难易。生病不药可愈，死病虽药莫救。何则？以陰陽邪正有盛衰也，正盛邪衰则生，陰盛陽衰则死。伤寒陽证，见浮大数动滑之陽脉，则易愈而生，见沉微涩弱弦之陰脉，则难治而死。故陰病见陽脉者生，陽病见陰脉者死也。大热不止，邪盛脉失神正虚，正虚邪盛，故死也。陰毒陽毒，亢极不生化也；色枯声败内外两夺也，故均主死。形若烟熏，神昏直视摇头者，此陽邪独留，攻心而绝也。环口黧黑，腹满下痢不止，柔汗陰黄者，此为脾绝也。脉但浮无胃，汗出如油，喘息不休者，此为肺绝也。唇吻反青，四肢冷汗，舌卷囊缩，此为肝绝也。面黑齿长枯垢，溲便遗失者，此为肾绝也。</p><p>水浆不入，生无所赖也。脉代散，真气衰散也。呃逆无休，元气不藏也。误发风温之汗，因而成痉，误发湿温之汗，名曰重暍，皆促人命也。强发少陰汗，动其经血，从口鼻目出，名曰下厥上竭。以上皆死之候也。汗后狂言不食，仍复发热，不为汗衰，脉躁疾者，名曰陰陽交，死之形也。厥逆不回，至七、八日即通，身肤冷而躁，无暂宁时者，名为藏厥，为陰邪盛极，真陽飞越也。凡厥逆而甚者，多无脉，服四逆、白通等汤，脉微续者，真陽渐复也，脉暴出者，回光反照也。凡厥逆多下痢，当不能食，今反能食，名曰除中。中者，胃也。除者，去也，谓胃气已去，即反能食，亦无补于胃也。故仲景曰：除中者死。凡诸病人不能食，忽然大能食而即死者，亦此类也。</p><h2>汇方</h2><p>桂枝汤　小建中汤　当归建中汤　黄耆建中汤　桂枝加葛根汤桂枝新加汤　当归四逆汤　当归四逆加吴茱萸生姜汤　桂枝加附子汤　芍药甘草汤　桂枝甘草汤</p><p>11。桂枝芍药草姜枣，加饴归耆日建中，加葛根汤加干葛，新加倍芍加参称。当归四逆归通细，更加吴萸姜用生，加附子汤加附子，去桂去芍两名兴。</p><p>【注】桂枝汤，桂枝、芍药、甘草、生姜、大枣也。根据本方倍芍药加饴糖，名小建中汤，更加当归，名当归建中汤，更加黄耆，名黄耆建中汤。根据本方加葛根，名桂枝加葛根汤。根据本方倍芍药加人参，名桂枝新加汤。根据本方加当归，通草，细辛，名当归四逆汤，更加吴茱萸，生姜，名当归四逆加吴茱萸生姜汤。根据本方加附子，名桂枝加附子汤。根据本方去桂枝，名芍药甘草汤。根据本方去芍药，名桂枝甘草汤。</p><p>桂枝去芍药加茯苓白术汤　苓桂术甘汤　茯苓甘草汤　茯苓桂枝甘草大枣汤</p><p>12。桂枝去芍加苓术，苓桂术甘去枣姜，茯苓甘草生姜桂，加枣除姜除姜大枣汤。</p><p>【注】桂枝去芍药加茯苓白术汤，即桂枝，甘草，生姜，大枣，茯苓，白术也，根据本方减去大枣，生姜，即苓桂术甘汤也。茯苓甘草汤，即茯苓，甘草，桂枝，生姜也，根据本方加大枣减生姜，即茯苓桂枝甘草大枣汤也。</p><p>葛根汤　桂枝麻黄各半汤　桂枝二麻黄一汤　桂枝二越婢一汤</p><p>13。葛根桂枝加麻葛，合麻桂麻各半汤，桂二麻一麻减半，桂二越一桂倍方。</p><p>【注】葛根汤，即桂枝汤加麻黄，葛根也。桂枝麻黄各半汤，即桂枝汤，麻黄汤二方合剂也。桂枝二麻黄一汤，即桂枝汤合减一半麻黄汤</p><p>也。桂枝二越婢一汤，即越婢汤合加一倍桂枝汤也。</p><p>麻黄汤　大青龙汤　越婢汤　越婢加附子汤　越婢加半夏汤</p><p>14。麻黄麻桂甘草杏，加膏姜枣大青龙，越婢大青减桂杏，加附加半风水清。</p><p>【注】麻黄汤，麻黄，桂枝，甘草，杏仁也。根据本方加石膏，生姜，大枣，名大青龙汤。根据大青龙汤减桂枝，杏仁，名越婢汤，治风水病之肌热者。若陽虚恶寒，加附子，名越婢加附子汤。喘咳上气。加半夏，名越婢加半夏汤。当分别而施治也。</p><p>麻黄加术汤　三拗汤　麻杏石甘汤</p><p>15。麻黄加术风湿痛，三拗去桂喘寒风，加膏麻杏石甘剂，外寒内热喘收功。</p><p>【注】麻黄加术汤，即麻黄汤加白术也，治风湿在表身痛。麻黄汤去桂枝，名三拗汤，治风寒表实而喘。三拗汤加石膏，名麻杏石甘汤，治内热表寒无汗而喘。</p><p>麻黄附子细辛汤　麻黄附子甘草汤</p><p>16。麻黄附子细辛汤，减辛加草甘草方，两感太陽少陰证，能发表水里寒凉。</p><p>【注】麻黄附子细汤，即此三味也。去细辛加甘草，名麻黄附子甘草汤。不但能发两感太陽，少陰表热里寒之证，且能发太陽，少陰表水里寒之肿也。</p><p>小青龙汤　附子汤　真武汤</p><p>17．桂芍干姜辛半味，麻黄甘草小青龙，附子术附参苓芍，真武无参有姜生。</p><p>【注】小青龙汤，桂枝，白芍，干姜，细辛，半夏，五味子，麻黄，甘草也。附子汤，白术，附子，人参，茯苓，白芍也。真武汤，即附子汤除去人参加生姜也。</p><p>干姜附子汤　白通汤　白通加人尿猪胆汁汤　四逆汤　通脉四逆汤　茯苓四逆汤　理中汤　桂枝人参汤　附子理中汤　治中汤</p><p>18。姜附加葱白通剂，更加尿胆治格陽，加草四逆葱通脉，加参茯苓四逆方。理中参术干姜草，加桂桂枝人参汤。加附名曰附子理，加入青陈治中汤。</p><p>【注】干姜，附子，名曰干姜附子汤。根据本方加葱，名曰白通汤，更加人尿、猪胆汁，名白通加人尿猪胆汁汤。根据本方加甘草，名四逆汤</p><p>，更加葱白，名通脉四逆汤。根据四逆汤方，加人参，茯苓，名茯苓四逆汤，温中利水。人参，白术，干姜，甘草，名理中汤。根据理中汤方</p><p>加桂枝，名桂枝人参汤。根据理中汤方加附子，名附子理中汤。根据理中汤方加青皮，陈皮，名治中汤，温中理气。</p><p>五苓散　春泽汤　五茯甘露饮　苍附五苓散　茵陈五苓散　胃苓汤</p><p>19。五苓停水尿不利，内蓄膀胱外太陽，二苓泽术桂分用，虚渴加参春泽汤，甘露寒水膏滑入，苍附内寒附子苍，茵陈发黄小便涩，食泻合胃胃苓方。</p><p>【注】五苓散，即茯苓，猪苓，泽泻，白术，桂枝也。治水停小便不利，少腹满，则为内蓄膀胱。若不兼太陽头痛，恶寒，发热，自汗之表，则不用桂枝而用肉桂，故曰桂分用也。治诸虚饮渴，加人参，名春泽汤。治水停内热。加寒水石，滑石，石膏，名五茯甘露饮。治水停内寒，加附子、苍术，名苍附五苓散。治内瘀湿热，小便不利，发黄，加茵陈名茵陈五苓散，治停水伤食泄泻。合平胃散名胃苓汤。</p><p>栀子鼓汤　栀子甘草豉汤　栀子生姜豉汤　枳实栀子豉汤　枳实栀子豉加大黄汤　栀子干姜汤　栀子厚朴汤</p><p>20。栀鼓加草加生姜，枳实栀豉加大黄，去豉栀子干姜入，枳朴栀子厚朴汤。</p><p>【注】栀子、淡豆豉，名栀子豉汤。加甘草名栀子甘草豉汤，加生姜名栀子生姜豉汤，加枳实名枳实栀子豉汤。根据枳实栀子豉方加大黄，名枳实栀子豉加大黄汤。去豉加干姜，名栀子干姜汤。去豉加枳实厚朴，名栀子厚朴汤。</p><p>麻黄连翘赤小豆汤　栀子柏皮汤　茵陈蒿汤</p><p>21。麻黄连翘赤小豆，梓皮杏草枣生姜，栀子柏皮茵陈草，茵陈蒿汤</p><p>茵栀黄。</p><p>【注】麻黄连翘赤小豆汤，即麻黄，连翘，赤小豆，生梓白皮，杏仁，甘草，大枣，生姜也。如无梓皮，以茵陈代之。栀子柏皮汤，即栀子，黄柏，甘草也，此方当有茵陈。茵陈蒿汤，即茵陈栀子大黄也。</p><p>大黄黄连泻心汤　附子泻心汤　甘草泻心汤　半夏泻心汤　生姜泻心汤　旋复代赭石汤</p><p>22。大黄黄连泻心浸，附子煮汁大连芩，甘草芩连干半枣，半夏同上更加参，生姜泻心生姜入，复赭姜枣半甘参。</p><p>【注】大黄黄连泻心汤，即大黄，黄连，滚汤浸而服也。附子，谓附子泻心汤也，附子煎汁，大黄，黄连，黄芩，浸而对服。甘草泻心汤</p><p>，即甘草，黄芩，黄连，干姜，半夏，大枣也。半夏泻心汤，即同上方加人参也。生姜泻心汤，即半夏泻心方再加生姜也。旋覆代赭石汤</p><p>，即旋覆花，代赭石，甘草，半夏，大枣，生姜，人参也。</p><p>十枣汤　白散方　调胃承气汤　大陷胸汤　大陷胸丸　小陷胸汤</p><p>23。十枣莞花甘遂戟，白散桔贝巴霜俱，调胃大黄芒硝草，大陷去草八遂须，为丸更加杏葶蜜，小陷连半栝蒌实。</p><p>【注】十枣汤，即十枚大枣，芫花，甘遂，大戟也。白散，即桔梗，贝母，巴豆霜也。调胃承气汤，即大黄，芒硝，甘草也。大陷胸汤，即调胃承气汤去甘草加甘遂些须也。大陷胸丸，即大陷胸汤加杏仁，苦葶苈子、蜜也。小陷胸汤，即黄连，半夏，栝蒌实也。</p><p>小承气汤　大承气汤　麻仁丸　桃仁承气汤　抵当汤丸　三一承气汤</p><p>黄龙汤</p><p>24。小承大黄同枳朴，加硝即是大承方。麻仁小承麻杏芍，桃仁调胃桂枝长。抵当汤丸分微甚，俱用桃黄小蛭□。三承合一名三一，加参归桔黄龙汤。</p><p>【注】小承气汤，即大黄，枳实，厚朴也。根据本方加芒硝，即大承气汤，麻仁丸，即小承气汤方加麻仁，杏仁，芍药也。桃仁承气汤，即调胃承气汤加桃仁，桂枝也。抵当汤丸，分病之微甚，俱用桃仁，大黄，水蛭，□虫四味也。三承，谓大承气，小承气，调胃承气。三方</p><p>合为一方，名曰三一承气汤。根据三一承气方，再加人参，当归，桔梗，名曰黄龙汤。</p><p>小柴胡汤　大柴胡汤　柴胡加芒硝汤　柴胡桂枝汤</p><p>25。小柴芩半人参草，大柴芩半枳芍黄。小柴胡加芒硝入，合桂柴胡桂枝汤。</p><p>【注】小柴胡汤，即柴胡，黄芩，半夏，人参，甘草也。大柴胡汤，柴胡，黄芩，半夏，枳实，芍药，大黄也。柴胡加芒硝汤，即小柴胡汤方加芒硝也。柴胡桂枝汤，即桂枝汤，小柴胡汤，二方合为一方也。</p><p>猪苓汤　白虎汤　竹叶石膏汤</p><p>26。猪苓二苓胶滑泽，白虎膏知甘草粳。竹叶石膏除知母，加参半竹麦门冬。</p><p>【注】猪苓汤，即猪苓，茯苓，阿胶，滑石，泽泻也。白虎汤，即石膏、知母、甘草、粳米也。竹叶石膏汤，即白虎汤除知母，加人参，竹叶，半夏，麦门冬也。</p><p>灸甘草汤。</p><p>27。汗下烦悸小建治，水悸茯苓甘草君，虚悸肺痿灸甘草，地阿桂酒麦酸参。</p><p>【注】汗下后虚烦而悸，宜小建中汤治之。心下悸，若饮水多小便少，谓之水悸，宜茯苓甘草汤。若因汗下后，谓之虚悸，宜炙甘草汤，即炙草，生地，阿胶，桂枝，麦冬，酸枣仁，人参，生姜，大枣，酒煎也。肺痿用麻仁可也。</p><p>桃花汤　赤石脂禹余粮汤　黄芩汤　白头翁汤</p><p>28。桃花干姜石脂糯，石脂禹量固脱功，黄芩甘草芍大枣，连柏秦皮白头翁。</p><p>【注】桃花汤，即干姜、赤石脂、糯米也。赤石脂禹余粮汤，即此二味也。黄芩汤，即黄芩，甘草，白芍，大枣也。白头翁汤，即黄连，黄柏，秦皮，白头翁也。</p><p>葛根黄连黄芩汤　干姜黄连黄芩汤　黄连汤　黄连阿胶汤</p><p>29。葛根连芩汤甘草，干姜连芩汤人参，连参桂草干半枣，连胶芩芍卵黄新。</p><p>【注】葛根黄连黄芩汤，即此三味加甘草也。干姜黄连黄芩汤，即此三味加人参也。黄连汤，即黄连，人参，桂枝，甘草，干姜，半夏，大枣也。黄连阿胶汤，即黄连，阿胶，黄芩，白芍，鸡子黄也。</p><p>四逆散　吴茱萸汤　乌梅丸</p><p>30。柴芍枳草四逆散，人参姜枣吴茱萸。乌梅参归连柏细，椒姜桂附苦酒需。</p><p>【注】四逆散，即柴胡，白芍，枳实，甘草也。吴茱萸汤，即人参，生姜，大枣，吴茱萸也。乌梅丸，即乌梅，人参，当归，黄连，黄柏，细辛，川椒，干姜，桂枝，附子为末，苦酒为丸也。</p><h2>伤寒附法</h2><p>伤寒传变大法，已详『伤寒论注』及『心法要诀』中矣。然近世治四时伤寒者，咸用河间两解等法，每多神效，诚治斯证之捷法也。今复采双解散，防风通圣散诸经验名方，编为歌诀，附于心法之后，俾后之学者，知所变通，庶几于伤寒一证，经权常变，有所遵循，而无遗法云。</p><h2>解双散完素解利初法</h2><p>31。双解通圣合六一，四时温热正伤寒，两许为剂葱姜豉，汗下兼行表里宜，强者加倍弱减半，不解连进自然安，若因汗少麻倍入，便硬硝黄加倍添。</p><p>【注】名曰双解散者，以其能发表攻里，即防风通圣散，六一散二方</p><p>合剂也。河间制此，解利四时冬温春温，夏热秋热，正令伤寒。凡邪在三陽表里不解者，以两许为剂，加葱，姜，淡豆豉煎服之，候汗下兼行，表里即解。形气强者，两半为剂，形气弱者，五钱为剂。若初服因汗少不解，则为表实，倍加麻黄以汗之。因便硬不解，则为里实，倍加硝黄以下之，连进二，三服，必令汗出下利而解也。今人不知其妙，以河间过用寒凉，仲景伤寒初无下法，弃而不用，深可惜也。</p><p>不知其法神捷，莫不应手取效，从无寒中痞结之变，即有一、二不解者，非未尽法之善，则必已传陽明，故不解也。防风通圣散详在后。</p><h2>河间解利后法</h2><p>32。汗下已通仍不解，皆因不彻已传经，内热烦渴甘露饮，甚用白虎解毒清，有表热烦柴葛解，表实大热三黄宁，里热尿赤凉天水，胃实不便大柴承。</p><p>【注】服双解散，汗下已通而仍不解者，皆因汗之不彻，或已传经治之不及也。若表已解而里有微热烦渴者，用桂苓甘露饮，以和太陽之里。若内热太甚，大热，大烦，大渴者，用白虎汤和黄连解毒汤，以清陽明之里。若表未解又传陽明，身热而烦，用柴葛解肌汤，以解两陽之邪。若表实无汗，大热而烦，用三黄石膏汤以清表里之热。若里有热，尿赤而涩者，用凉膈散合天水散以清利之。若胃实潮热不大便有微表者，用大柴胡汤下之，无表者三承气汤下之。桂苓甘露饮，白虎汤，大柴胡汤，三承气汤，已详伤寒要诀。六一散，凉膈散，详在『杂病要诀』。</p><p>防风通圣散</p><p>33。防风通圣治风热，郁在三焦表里中，气血不宣经络壅，栀翘芩薄草归芎，硝黄芍术膏滑石麻黄桔梗共防荆，痢减硝黄呕姜半，自汗麻去桂枝增。</p><p>【注】此方治一切风火之邪，郁于三焦表里经络，气血不得宣通。初感发热头痛，肤疹传经，斑黄抽搐，烦渴不眠，便秘尿涩，皆可服之，功效甚奇，用之自知其妙也。</p><p>柴葛解肌汤</p><p>34。四时合病在三陽，柴葛解肌柴葛羌，白芷桔芩膏芍草，痢减石膏</p><p>呕半姜。</p><p>【注】此方陶华所制，以代葛根汤。凡四时太陽，陽明，少陽合病轻证，均宜以此汤增减治之。增减者，谓如无太陽证者，减羌活，无少陽证者，减柴胡也。即柴胡，葛根，羌活，白芷，桔梗，赤芍，石膏</p><p>，黄芩，甘草也。下痢减石膏，以避里虚也。呕加半夏，生姜，以降里逆也。</p><p>黄连解毒汤　栀子金花汤　三黄石膏汤</p><p>35。陽毒热极疹斑呕，烦渴呻吟谵语狂，下后便软热不已，连芩栀柏解毒汤，里实便硬当攻下，栀子金花加大黄，表实膏麻葱豆豉，下痢除膏入葛良。</p><p>【注】陽毒热极等证，或下后便软，壮热不已，宜黄连解毒汤，即黄连，黄芩，黄柏，栀子也。若里实便硬当攻下者，宜加大黄，名栀子金花汤。若表实无汗，当发汗者，宜加石膏，麻黄，淡豆豉，葱白，名三黄石膏汤。下痢者，减石膏加葛根，避里不实也。</p><p>消毒犀角饮36。消毒犀角表疹斑，毒壅咽喉肿痛难，犀角牛蒡荆防草，热盛加薄翘芩连。</p><p>【注】消毒犀角饮，即消毒饮之防风，荆芥，牛蒡子，甘草，加犀角也。热盛加连翘，薄荷，黄芩，黄连也。</p><p>消斑青黛饮37。消斑青黛消斑毒，参虎柴犀栀地元，黄连热实减参去，苦酒加入大黄煎。</p><p>【注】消斑青黛饮，即青黛。参虎，谓人参白虎汤，即人参，石膏，知母，甘草，柴胡，犀角，山栀，生地，元参，黄连，用苦酒与水煎也。热甚便实者，减去人参加大黄可也。</p><p>普济消毒饮38。普齐大头天行病，无里邪热客高巅，芩连薄翘柴升桔，蚕草陈勃蒡蓝元。</p><p>【注】普济消毒饮，治天行传染，大头瘟疫，无里可下者，是其邪热客于高巅。即黄芩，黄连，薄荷，连翘，柴胡，升麻，桔梗，僵蚕，甘草，陈皮，马勃，牛蒡子，板蓝根，元参也。</p><p>连翘败毒散</p><p>39。连翘败毒散发颐，高肿焮红痛可除，花粉连翘柴胡蒡，荆防升草桔羌独，红花苏木芎归尾，肿面还加芷漏芦，肿坚皂刺穿山甲，便燥应添大黄疏。</p><p>【注】连翘败毒散，治时毒发颐，高肿焮红疼痛之陽证也。即连翘，天花粉，柴胡，牛蒡子，荆芥，防风，升麻，甘草，桔梗，羌活，独活，红花，苏木，川芎，归尾。两颐连面皆肿，加白芷漏芦。肿坚不消，加皂刺，穿山甲。大便燥结，加酒炒大黄。</p><p>都气汤　橘皮竹茹汤</p><p>40。呃逆肾虚都气汤，六味肉桂五味方，橘皮竹茹虚热主，橘竹参草枣生姜。</p><p>【注】都气汤，即六味地黄汤加肉桂、五味子也。橘皮竹茹汤，即橘红，竹茹，人参，甘草，大枣，生姜也。</p><p>葳蕤汤</p><p>41。风温浮盛葳蕤汤，羌麻葛芷青木香，芎草石膏葳蕤杏，里实热甚入硝黄。</p><p>【注】风温初起，六脉浮盛，表实壮热汗少者，宜葳蕤汤，以发表风邪也。即羌活，麻黄，葛根，白芷，青木香，川芎，甘草，石膏，葳蕤，杏仁也。里实热甚多汗者，加芒硝，大黄，以攻里热也。</p><p>桂枝白虎汤</p><p>42。风温虚热汗出多，难任葳蕤可奈何，须是鼾睡而燥渴，方宜桂枝虎参合。</p><p>【注】风温初起脉浮有力，汗少壮热，宜与葳蕤汤。若脉虚身热汗多，难用葳蕤汤者，合与桂枝白虎加人参汤。如不鼾睡，口中和而不燥不渴，身热汗多脉浮盛者，乃亡陽之证，非风温也，即桂枝白虎加人参汤亦不可用也。</p><p>泻心导赤各半汤</p><p>43。越经无证如醉热，脉和导赤各半汤，芩连栀子神参麦，知滑犀草枣灯姜。</p><p>【注】越经，病名也。无证，谓无表里证也。无表里证，脉和而身热不解，形如醉人者，是越经证也。宜泻心导赤各半汤治之，即黄连，黄芩，栀子，茯神，人参，麦冬，知母，滑石，犀角，甘草，灯心，生姜，大枣也。</p><p>大羌活汤</p><p>44。两感伤寒病二经，大羌活汤草川芎，二防二术二活细，生地芩连知母同。</p><p>【注】两感，伤寒病名也。二经，谓一日太陽少陰，二日陽明太陰，三日少陽厥陰同病也。张洁古制大羌活汤治之，即甘草，川芎，防风，防己，苍术，白术，羌活，独活，细辛，生地，黄芩，黄连，知母也。详在『伤寒要诀』。</p><p>还陽散　退陰散　黑奴丸</p><p>45。陰毒还陽硫黄末，退陰炮乌干姜均。陽毒黑奴小麦疸，芩麻硝黄釜灶尘。</p><p>【注】还陽散，即石硫黄末，每服二钱，新汲水调下。良久寒热汗不出，再服之，汗出愈。退陰散，即炮变色川乌，微炒干姜，等分为末，每服一钱，盐汤滚数沸服，四肢不温，连服三次即温。热服若吐，冷服亦可。黑奴丸，即小麦成黑疸者，名曰小麦奴，黄芩，麻黄，芒硝，大黄，釜底煤灶突烟梁上尘也。为末，蜜丸，重四钱，新汲水下。服后若渴欲饮冷水者，令恣意饮之，须臾自当寒振汗出，腹响微痢而解也。若不渴者，恐是陰极似陽，服之反为害耳。</p><p>九味羌活汤</p><p>46。九味羌活即冲和，四时不正气为□。洁古制此代麻桂，羌防苍细芷芎合，生地早芩喘加杏，无汗加麻有桂多，胸满去地加枳桔，烦渴知膏热自瘥。</p><p>【注】此汤即冲和汤。张洁古制此以代麻黄，桂枝二汤。即羌活，防风，苍术，细辛，白芷，川芎，生地，甘草，黄芩也。喘加杏仁。无汗加麻黄。有汗加桂枝。胸膈满闷，去生地加枳壳，桔梗，快膈气也。烦渴引饮加知母，石膏，热自瘥也。</p><p>十神汤</p><p>47十神外感寒气病，功在温经利气殊，升葛芎麻甘草芍，姜葱香附芷陈苏。</p><p>【注】此汤即升麻，葛根，川芎，麻黄，甘草，芍药，香附，白芷，陈皮，苏叶，生姜，葱白也，能外发寒邪，内舒郁气，故曰寒气病。</p><p>较之他剂，有温经利气之功殊也。</p><p>人参败毒散　荆防败毒散　仓廪散</p><p>48。人参败毒虚感冒，发散时毒疹痢良，参苓枳桔芎草共，柴前薄荷与独羌，时毒减参加翘蒡，血风时疹入荆防，表热噤痢加仓米，温热芩连实硝黄。</p><p>【注】人参败毒散，治气虚感冒时气之病。即枳壳，桔梗，川芎，茯苓，人参，甘草，柴胡，前胡，薄荷，独活，羌活也。时毒，谓受四时不正之气，或肿两腮两颐，或咽喉肿痛，根据本方减人参加牛蒡，连翘治之。时疹，谓初病即有之疹。血风，谓遍身騷痒之疹。俱根据本方</p><p>减人参，加荆芥，防风治之，名荆防败毒散。表热无汗，噤口痢疾，根据本方加仓米治之，名仓廪散。温病，热病热甚，俱加黄连，黄芩。</p><p>胃实便硬，俱加芒硝，大黄也。</p><p>五积散</p><p>49。内伤生冷外感寒，五积平胃半苓攒，麻桂枳桔归芎芍，姜芷加附逐陰寒，腹痛呕逆吴萸入，有汗除麻桂枝添，虚加参术除枳桔，妇人经痛艾醋煎。</p><p>【注】五积散，即苍术，陈皮，厚朴，甘草，半夏，茯苓，麻黄，官桂，枳壳，桔梗，当归，川芎，白芍，干姜，白芷也。表重用桂枝。</p><p>里重用官桂。陰寒肢冷加附子。腹痛呕逆加吴茱萸。有汗除去麻黄加桂枝。气虚加人参，白术，除去枳桔。妇人经痛加艾叶，醋煎服之。</p><p>升麻葛根汤</p><p>50。升葛芍草表陽明，下痢斑疹两收功，麻黄太陽无汗入，柴芩同病少陽经。</p><p>【注】升麻，葛根，白芍，甘草，即升麻葛根汤也。陽明表邪不解，或数下痢，及斑疹不透者，均宜主之。若兼太陽无汗之表证，入麻黄。若兼少陽口苦耳聋，寒热往来，半表里之证，加柴胡，黄芩也。</p><p>二圣救苦丹</p><p>51。初起时疫温热病，救苦汗吐下俱全，热实百发而百中，大黄皂角水为丸。</p><p>【注】此丹即大黄四两，皂角二两为末，水为丸也。每服三钱，无根水下。弱者，老者，幼者，量减服之。此药施治于初起时疫，传染伤寒，温病热病，热盛形气俱实者，百发百中。服后或汗，或吐，或下，三法俱全，其病立解。</p><p>温胆汤</p><p>52。伤寒病后液津干，虚烦呕渴不成眠，乃是竹叶石膏证，胆经饮热此方先，口苦呕涎烦惊悸，半苓橘草枳竹煎，气虚加参渴去半，再加麦粉热芩连。</p><p>【注】伤寒病后燥渴虚烦，乃竹叶石膏汤证，非温胆汤证，详在伤寒要诀。若少陽胆经饮热，则口苦、呕烦、惊悸，是温胆汤证也，即半夏，茯苓，橘皮，甘草，枳实，竹茹也。形气俱虚，或因汗，吐，下后及气虚者，均加人参。渴去半夏加麦冬，花粉，以生津也。有热加黄芩，黄连，以清热也。</p><p>医宗金鉴　三十九卷《杂病心法要诀》</p><p><br/></p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232013.html' class='pagedaohang'>【上一篇】<i>:杂病心法要诀·中风</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232011.html' class='pagedaohang'>【下一篇】<i>：医宗金鉴三十七卷</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>