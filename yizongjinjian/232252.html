<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨太阴病脉证并治全篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨太阴病脉证并治全篇</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232253.html' class='pagedaohang'>【上一篇】<i>:辨少阴病脉证并治全篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232251.html' class='pagedaohang'>【下一篇】<i>：辨少阳病脉证并治全篇</i></a></span>
</ul>
<div class="articleContent" id="articleContent"> <p class="h1-p">六气之邪，感人虽同，人受之而生病各异者，何也？盖以人之形有厚薄，气有盛衰，藏有寒热，所受之邪，每从其人之藏气而化，故生病各异也。是以或从虚化，或从实化，或从寒化，或从热化。譬诸水火，水盛则火灭，火盛则水耗，物盛从化，理固然也。诚知乎此，又何疑乎？陽邪传陰，变寒化热，而遂以为奇耶？自后汉迄今，千载以来，皆谓三陰寒邪不传，且以伤寒传经陰邪，谓为直中，抑知直中乃中寒之证，非传经之邪耶！是皆未曾熟读仲景之书，故有此误耳！如论中下利腹胀满，身体疼痛者，先温其里，乃攻其表，温里宜四逆汤，攻表宜桂枝汤，此三陽陽邪，传入太陰，邪从陰化之寒证也。如少陰病下利，白通汤主之，此太陰寒邪，传少陰之寒证也。如下利清谷，里寒外热，汗出而厥者，通脉四逆汤主之，此少陰寒邪传厥陰之寒证也。皆历历可据，岂得谓伤寒陰不相传，无陽从陰之化理乎？夫太陰湿土，纯陰之藏也，故病一入太陰，则邪从陰化者多，从陽化者少；从陰化者，如论中腹满，吐食，自利，不渴，手足自温，时腹自痛，宜服理中四逆辈者是也；从陽化者，如论中发汗后不解，腹满痛者，急下之，宜大承气汤；腹满大实痛者，宜桂枝加大黄汤主之者是也。盖脾与胃同处腹中，故腹满、腹痛两皆有之。然腹满为太陰主病，心下满为陽明主病，其陽明亦有腹满者，以陽明腹满与热同化，故必有潮热、自汗、不大便之证，而不似太陰与湿同化，有发黄、暴烦、下利秽腐之证也。诚能更于腹之时痛，大实痛，腹满痛处，详审虚实，斟酌温下，则了无余义矣。故以此括之，自知太陰之要法也。</p><p>□</p><p>太陰之为病，腹满而吐，食不下，自利益甚，时腹自痛，若下之，必胸下结□。</p><p>【按】</p><p>吴人驹曰：「自利益甚」四字，当在「必胸下结□」句之下，其说甚是。若在「吐食不下」句之下，则是已吐食不下，而自利益甚矣。仲景复曰：若下之无所谓也。</p><p>【注】</p><p>太陰，脾经也，其脉布胃中，络于嗌。寒邪传于太陰，故腹满时腹自痛。寒邪循脉犯胃，故吐食不下，此太陰里虚，邪从寒化之证也，当以理中四逆辈温之。若腹满嗌干，不大便，大实痛，始为太陰里实，邪从热化之证，当以桂枝加大黄汤下之矣。若以太陰虚寒之满痛，而误认为太陰实热之满痛而下之，则寒虚相抟，必变为藏结痞□，及自利益甚矣。此太陰病全篇之提纲，后凡称太陰病者，皆指此证而言也。</p><p>【集注】</p><p>程应旄曰：陽邪亦有腹满，得吐则满去而食可下者，今腹满而吐，食不下，则满为寒胀，吐为寒格也。陽邪亦有下利腹痛，得利则痛随利减者，今下利而时腹自痛，则利为寒利，痛为寒痛也。曰胸下陰邪结于胸下之陰分，异于陽邪结胸之在胸，且按之而痛也。曰结□，无陽以化气则为坚陰，异于痞之濡而?X也。彼皆陽从上陷而阻留，此则陰从下逆而不归，寒热大别也。</p><p>吴人驹曰：自利有时，而腹自痛，非若积蓄而常痛者，若以诸痛为实，从而下之，其满益甚，必令胸下皆为结□，而自利益甚矣。</p><p>□</p><p>伤寒四、五日，腹中痛，若转气下趋少腹者，此欲自利也。</p><p>【注】</p><p>伤寒四、五日，邪入太陰之时也。腹中痛，若不转气下趋者，属陽明也。今腹中痛，转气下趋少腹者，乃太陰欲作自利之候也。此仲景示人不可以诸痛为实，而妄议下之意也。</p><p>【集注】</p><p>方有执曰：腹中痛转气下趋者，里虚不能守，而寒邪下迫也。</p><p>张璐曰：腹痛亦有属火者，其痛必自下而上攻。若痛自上而下趋者，定属寒痛无疑矣。</p><p>魏荔彤曰：此重在预防下利，而非辨寒热也。玩「若」字、「欲」字，可见其辨寒邪者，自有别法。</p><p>自利不渴者，属太陰，以其藏有寒故也，当温之，宜服四逆辈。</p><p>【注】</p><p>凡自利而渴者，里有热，属陽也。若自利不渴，则为里有寒，属陰也。今自利不渴，知为太陰本藏有寒也，故当温之。四逆辈者，指四逆、理中、附子等汤而言也。</p><p>【集注】</p><p>程知曰：言太陰自利为寒，宜温者也。少陰属肾水，热入而耗其水，故自利而渴。太陰属脾土，寒入而从其湿，则不渴而利，故太陰自利当温也。</p><p>程应旄曰：三陰同属藏寒，少陰厥陰有渴证，太陰独无渴证者，以其寒在中焦，总与龙雷之火无涉。少陰中有龙火，底寒甚则龙升，故自利而渴；厥陰中有雷火，故有消渴。太陽一照雷雨收声，故发热则利止，见厥而复利也。</p><p>魏荔彤曰：「自利」二字，乃未经误下、误汗、误吐而成者，故知其藏本有寒也。</p><h2>理中圆方</h2><p>人参白术甘草（炙）干姜各三两</p><p>右四味，捣筛，蜜和为丸，如鸡子黄许大，以沸汤数合，和一丸，研碎温服之，日三、四，夜二服。腹中未热，益至三、四丸，然不及汤。汤法以四物，根据两数切，用水八升，煮取三升，去滓，温服一升，日三服。</p><p>加减法：若脐上筑者，肾气动也，去术加桂四两。吐多者，去术加生姜三两。下多者，还用术；悸者，加茯苓二两。渴欲得水者，加术，足前成四两半。腹中痛者，加人参，足前成四两半。寒者，加干姜，足前成四两半。腹满者，去术加附子一枚。服汤</p><p>后，如食顷，饮热粥一升许，微自温，勿发揭衣被。</p><p>【集解】</p><p>程应旄曰：陽之动，始于温，温气得而谷精运，谷气升而中气赡，故名曰理中，实以燮理之功，予中焦之陽也。盖谓陽虚即中气失守，膻中无发宣之用，六府无洒陈之功，犹如斧薪失焰，故下至清谷，上失滋味，五藏凌夺，诸证所由来也。参、术、炙草，所以守中州，干姜辛以温中，必假之以燃斧薪而腾陽气，是以谷入于陰，长气于陽，上输华盖，下摄州都，五藏六府皆受气矣，此理中之旨也。若水寒互胜，即当脾肾双温，加之以附子，则命门益而土母温矣。白术补脾，得人参则壅气，故脐下动气，吐多腹满，皆去术也。加桂以伐肾邪，加生姜以止呕也，加附子以消陰也。下多者，湿胜也，还用术燥湿也。渴欲饮水，饮渴也，加术使饮化津生也。心下悸，停水也，加茯苓导水也。腹中痛，倍人参，虚痛也。寒者，加干姜，寒甚也。</p><p>□</p><p>伤寒，本自寒下，医复吐下之，寒格，更逆吐下，若食入口即吐，干姜黄连黄芩人参汤主之。</p><p>【按】</p><p>经论中并无寒下之病，亦无寒下之文。玩本条下文，寒格更逆吐下，可知寒下之「下」字，当是「格」字，文义始相属。注家皆释胃寒下利，不但文义不属，且与芩、连之药不合。</p><p>【注】</p><p>经曰：格则吐逆，格者吐逆之病名也。朝食暮吐，脾寒格也；食入即吐，胃热格也。</p><p>本自寒格，谓其人本自有朝食暮吐寒格之病也。今病伤寒，医见可吐、可下之证，遂执成法，复行吐、下，是寒格更逆于吐下也，当以理中汤温其太陰，加丁香降其寒逆可也。若食入口即吐，则非寒格乃热格也，当用干姜、人参安胃，黄连、黄芩降胃火也。</p><h2>干姜黄连黄芩人参汤方</h2><p>干姜黄连黄芩人参各三两</p><p>右四味，以水六升，煮取二升，去滓，分温再服。</p><p>□</p><p>伤寒，医下之，续得下利清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。</p><p>【注】</p><p>伤寒，医不分表里、寒热、虚实，而误下之，续得下利清谷不止者，寒其里也。虽有通身疼痛之表未除，但下利清谷不止，里寒已盛，法当急救其里；俟便利自调，仍身疼痛不止，再救其表可也。救里宜四逆汤，温中胜寒；救表宜桂枝汤，调荣和卫也。</p><p>【集注】</p><p>王三陽曰：此证当照顾协热利，须审其利之色何如？与势之缓急，不可轻投四逆、桂枝也。</p><p>喻昌曰：攻里必须先表后里，始无倒行逆施之患。惟在里之陰寒极盛，不得不急救其里，俟里证稍定，仍救其表，盖谓救里后再行救表也。</p><p>□</p><p>下利清谷，不可攻表，汗出必胀满。</p><p>【注】</p><p>此详上条不先救里而发其表，以明太陰、少陰同病之证也。下利清谷，太陰寒邪已传少陰，即有身痛不可攻表。若误攻其表，即使汗出，太陽表解而太陰寒凝，必胀满矣。</p><p>□</p><p>下利，腹胀满，身体疼痛者，先温其里，乃攻其表，温里宜四逆汤，攻表宜桂枝汤。</p><p>【注】</p><p>此承上条互发其证，以明先里后表之治也。下利腹胀满者，里寒邪也；身体疼痛者，表寒邪也。凡表里寒邪之证同见，总以温里为急。故当先温其里，后攻其表。温里宜四逆汤，攻表宜桂枝汤。</p><p>【集注】</p><p>方有执曰：里虚表实，惟其虚也，故必先之，惟其实也，故可后焉。</p><p>□</p><p>发汗后，腹胀满者，厚朴生姜半夏甘草人参汤主之。</p><p>【注】</p><p>发汗后表已解而腹满者，太陰里虚之胀满也。故以厚朴生姜甘草半夏人参汤主之。消胀散满，补中降逆也。</p><p>【集注】</p><p>成无己曰：吐后胀满，与下后胀满，皆为实者，言邪气乘虚入里而为实也。发汗后则外已解，腹胀满知非里实，由太陰不足，脾气不通，故壅而为满也。与此汤和脾胃而降逆气宜矣。</p><p>汪琥曰：此条乃汗后气虚腹胀满，其人虽作胀满而内无实形，所以用人参、炙甘草等甘温补药无疑也。</p><p>张锡驹曰：此言发汗而伤其脾气也。脾主腹，故腹满为太陰主病。发汗后而腹胀满，则知其人脾气素虚，今脾气愈虚，则不能转输，浊气不降，清气不升，而胀满作矣。</p><h2>厚朴生姜半夏甘草人参汤方</h2><p>厚朴（炙，去皮）半筋生姜（洗）半筋半夏（洗）半升甘草（炙）二两人参一两</p><p>右五味，以水一斗，煮取三升，去滓，温服一升，日三服。</p><p>□</p><p>发汗不解，腹满痛者，急下之，宜大承气汤。腹满不减，减不足言，当下之，宜大承气汤。</p><p>【注】</p><p>此详申上条，互发其义，以别其治也。发汗后表已解，腹满不痛者，乃腹满时减，减复如故之虚满也，当温之，厚朴生姜半夏甘草人参汤证也。今发汗后表不解，腹满大痛者，乃腹满不减，减不足言之实满也，当下之，宜大承气汤，盖以里急，故攻里后和表也。</p><p>【集注】</p><p>喻昌曰：「减不足言」四字，形容腹满如绘。见满至十分，即减去一、二分，不足杀其势也。此所以纵有外邪未解，而当下无疑耳！</p><p>程应旄曰：下之而腹满如故，即减去一、二分，算不得减。下之不妨再下，必当以减尽为度也。</p><p>刘宏璧曰：太陰无可下之法也，设在经则各经已无可下之理，在藏则太陰尤无受下之处，桂枝加大黄汤安能无疑乎？不知脾与胃相表里也，太陽误下，太陰受邪，适胃有宿食，则脾因胃之实而实，亦即因太陽之邪而痛矣。既大满大痛，已成胃实，又非此汤之所能治，故宜大承气汤也。</p><p>□</p><p>太陰病，脉浮者，可发汗，宜桂枝汤。</p><p>【注】</p><p>太陰经病，脉当浮缓；太陰藏病，脉当沉缓。今邪至太陰，脉浮不缓者，知太陽表邪犹未全罢也。故即有吐利不食，腹满时痛一、二证，其脉不沉而浮，便可以桂枝发汗，先解其外，俟外解已再调其内可也。于此又可知论中身痛腹满下利，急先救里者，脉必不浮矣。</p><p>【集注】</p><p>王肯堂曰：病在太陽脉浮无汗，宜麻黄汤。此脉浮当亦无汗，而不言者，谓陰不得有汗，不必言也，不用麻黄汤而用桂枝汤。盖以三陰兼表病者。具不当大发汗也，须识无汗亦有用桂枝者。</p><p>程知曰：此言太陰宜散者也。太陰病，谓有腹痛下利证也。太陽脉，尺寸俱浮，今脉浮则邪还于表可知矣，故宜用桂枝解散。不用麻黄者，陰病不得大发其汗也，桂枝汤</p><p>有和里之意焉。</p><p>程应旄曰：此太陰中之太陽也，虽有里病，仍从太陽表治，方不引邪入藏。</p><p>□</p><p>本太陽病，医反下之，因而腹满时痛者，属太陰也，桂枝加芍药汤主之。大实痛者，桂枝加大黄汤主之。</p><p>【注】</p><p>本太陽中风病，医不以桂枝汤发之而反下之，因而邪陷入里，余无他证，惟腹满时痛者，此属太陰里虚痛也，故宜桂枝加芍药汤以外解太陽之表，而内调太陰之里虚也。</p><p>若大满实痛，则属太陰热化，胃实痛也，故宜桂枝加大黄汤以外解太陽之表，而内攻太陰之里实也。</p><p>【集注】</p><p>赵嗣真曰：太陰腹满证有三：有次第传经之邪，有直入中寒之邪，有下后内陷之邪，不可不辨。</p><p>喻昌曰：太陽病之误下，其变皆在胸□以上。此之误下而腹满时痛，无胸□等证，则其邪已入陰位，所以属在太陰也。仍用桂枝解肌之法，以升发太陽之邪，倍芍药者以调太陰之气，本方不增一药，斯为神耳！大实、大满宜从急下，然陽分之邪初陷太陰，未可峻攻，但于桂枝汤中少加大黄，七表三里，以分杀其邪，与大柴胡汤同其义也。</p><p>程应旄曰：误下太陽而成腹满时痛，太陰之证见矣。然表邪内陷，留滞于太陰，非藏寒病也。仍用桂枝汤升发陽邪，但倍芍药以调和之。倘大实而痛，于证似可急下，然陰实而非陽实，仍从桂枝例升发陽邪，但加大黄以破结滞之物，使表里两邪各有去路，则寒随实去，不温而自温矣。然此二证虽属之太陰，实从太陽传来，则脉必尚浮可知。</p><h2>桂枝加芍药汤方</h2><p>于桂枝汤方内，更加芍药三两，随前共六两，余根据桂枝汤法。</p><h2>桂枝加大黄汤方</h2><p>桂枝三两大黄二两芍药六两甘草（炙）二两生姜（切）三两大枣（擘）十二枚</p><p>右六味，以水七升，煮取三升，去滓，温服一升，日三服。</p><p>【集解】</p><p>柯琴曰：腹满为太陰、陽明俱有之证，然位同而职异。太陰主出，太陰病则腐秽气凝不利，故满而时痛；陽明主内，陽明病则腐秽燥结不行，故大实而痛，是知大实痛是陽明病，而非太陰病矣。仲景因表证未解，陽邪已陷入太陰，故倍芍药以益脾调中，而除腹满之时痛，此用陰和陽法也。若表邪未解，而陽邪陷入陽明，则加大黄以润胃通结，而除其大实之痛，此双解表里法也。凡妄下必伤胃之气液，胃气虚则陽邪袭陰，故转属太陰；胃液涸则两陽相搏，故转属陽明。属太陰则腹满时痛而不实，陰道虚也；属陽明则腹满大实而痛，陽道实也。满而时痛，是下利之兆；大实而痛，是燥屎之征，故倍加芍药，小变建中之剂，少加大黄，微示调胃之方也。</p><p>□</p><p>太陰为病，脉弱，其人续自便利，设当行大黄、芍药者，宜减之，以其人胃气弱，易动故也。</p><p>【注】</p><p>太陰为病，必腹满而痛，治之之法，当以脉消息之。若其人脉弱，则其中不实，虽不转气下趋少腹，然必续自便利。设当行大黄、芍药者，宜减之，以胃气弱难堪峻攻，其便易动故也。由此推之，可知大便□者，不论在陰在陽，凡脉弱皆不可轻下也。</p><p>【集注】</p><p>程知曰：此言太陰脉弱，恐续自利，虽有腹痛，不宜用攻，与建中汤相发明也。</p><p>喻昌曰：此段叮咛与陽明篇中互相发明。陽明曰：不转矢气，曰：先□后溏，曰：未定成□，皆是恐伤太陰脾气。此太陰证而脉弱，恐续自利，虽有腹痛，减用大黄芍药，又是恐伤陽明胃气也。</p><p>汪琥曰：或问大黄能伤胃气，故宜减芍药能调脾陰，何以亦减之？答曰：脉弱则气馁不充，仲景以温甘之药能生气，芍药之味酸寒，虽不若大黄之峻，要非气弱者所宜多用，故亦减之。</p><p>□</p><p>伤寒脉浮而缓，手足自温者，系在太陰。太陰当发身黄，若小便自利者，不能发黄，至七、八日，虽暴烦，下利日十余行，必自止，以脾家实，腐秽当去故也。</p><p>【注】</p><p>伤寒脉浮而缓，手足热者，为系在太陽，今手足温，故知系在太陰也。太陰属湿，湿与热瘀，当发身黄，小便自利者，则湿不蓄，热不瘀，故不能发黄也。若至七、八日，大便□，则为转属陽明，今既不□，虽暴烦下利日十余行，必当自止，何也？以脉浮缓手足温，知太陰脾家素实，邪不自容，腐秽当去故也。</p><p>【集注】</p><p>程知曰：言自利之证，脉浮缓，手足温，则为脾实也。太陰脉本缓，故浮缓虽类太陽中风，而手足自温，则不似太陽之发热，更不似少陰、厥陰之厥逆，所以为系在太陰也。太陰湿热相蒸，势必发黄，然小便利，则湿下泄而不发黄矣。此虽暴烦频利，有似少陰之证，然其利当自止。所以然者，以脉浮缓，手足温，知其人脾气实，而非虚寒之比，其湿热所积之腐秽，自当逐之而下也。若不辨晰而以四逆法治之，则误矣。</p><p>程应旄曰：太陰得浮缓、手足温之脉证，则胃陽用事，自无藏寒之痛，陰郁或有之。</p><p>小便不利必发黄，虽发黄不为陰黄。若小便自利者，不能发黄，陰欲郁而陽必驱，至七、八日，虽暴烦下利日十余行，必自止。所以然者，脉不沉且弱而浮缓，手足不凉而自温，陰得陽以周护则不寒，不寒则不虚，是为脾家实也。经曰：陽道实陰道虚，陰行陽道，岂肯容邪久住，此则腐秽当去故耳。</p><p>汪琥曰：下利烦燥者死，此为先利而后烦，是正气脱而邪气扰也。兹则先烦后利，是脾家之正气实，故不受邪而与之争，因暴发烦热也。</p><p>□</p><p>太陰中风，四肢烦痛，陽微陰涩而长者，为欲愈。</p><p>【注】</p><p>太陰中风者，谓此太陰病是从太陽中风传来者，故有四肢烦疼之证也。陰陽以浮沉言，夫以浮微沉涩之太陰脉，而兼见陽明之长脉，则为陰病陽脉，藏邪传府，故为欲愈也。</p><p>【集注】</p><p>程知曰：伤寒，陰邪也，故自利，宜用四逆。伤风，陽邪也，故烦痛见于四肢。凡太陰病脉浮者，多是太陰中风。</p><p>喻昌曰：微涩之中，更察其脉之长而不短，知元气未漓，其病当自愈也。</p><p>□</p><p>太陰病，欲解时，从亥至丑上。</p><p>【注】</p><p>邪之解也，必于所旺之时，亥、子、丑乃太陰所旺之时也。当此旺时，故邪不能胜而自解矣。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232253.html' class='pagedaohang'>【上一篇】<i>:辨少阴病脉证并治全篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232251.html' class='pagedaohang'>【下一篇】<i>：辨少阳病脉证并治全篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>