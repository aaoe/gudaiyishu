<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨不可下病脉证篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨不可下病脉证篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232239.html' class='pagedaohang'>【上一篇】<i>:平脉法篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232237.html' class='pagedaohang'>【下一篇】<i>：辨可下病脉证篇</i></a></span>
</ul>
<div class="articleContent" id="articleContent"> <p class="h1-p">□</p><p>脉濡而弱，弱反在关，濡反在巅，微反在上，涩反在下，微则陽气不足，涩则无血，陽气反微，中风汗出，而反躁烦，涩则无血，厥而且寒，陽微则不可下，下之则心下痞□。</p><p>【注】</p><p>此即前不可发汗之条。所谓关脉浮濡沉弱，寸脉微，尺脉涩，陽虚血少之诊也。汗既不可，下亦不可，均为陽虚故也。若误下之，则寒虚内竭，心下痞□，必成太陰误下下利之痞□矣。</p><p>【集注】</p><p>程应旄曰：误汗亡陽分之陽，误下亡陰分之陽，无陽则陰独，而地气得以上居，故心下痞□。</p><p>□</p><p>脉濡而弱，弱反在关，濡反在巅，弦反在上，微反在下，弦为陽运，微为陰寒，上实下虚，意欲得温，微弦为虚，虚者不可下也。</p><p>【注】</p><p>此亦前不可发汗之条。所谓关脉浮濡沉弱，寸脉弦，尺脉微，上实下虚之诊也。微弦为虚，既不可汗，亦不可下，下虚故也。</p><p>【集注】</p><p>成无己曰：虚家下之，是为重虚。</p><p>脉濡而弱，弱反在关，濡反在巅，浮反在上，数反在下，浮为陽虚，数为无血，浮为虚，数生热，浮为虚，自汗出而恶寒，数为痛，振而寒栗，微弱在关，胸下为急，喘汗而不得呼吸，呼吸之中，痛在于□，振寒相抟，形如疟状，医反下之，故令脉数发热，狂走见鬼，心下为痞，小便淋漓，少腹甚□，小便则尿血也。</p><p>【注】</p><p>此谓关脉浮濡沉弱，寸脉浮，尺脉数也。关濡弱为中气虚乏，寸浮无力为陽虚，尺数无力为血虚。陽虚故汗自出而恶寒，血虚故身痛振寒而栗，中气虚乏故胸膈气急，喘汗而不得呼吸，呼吸之中，痛引于□也。振寒相抟，形如疟状，里邪不实，表邪未解，医反下之，虚陽未罢之表尽陷于里，故令脉虚数无伦，发热狂走见鬼，心下为痞，少腹甚□，小便淋漓尿血也。</p><p>【集注】</p><p>张璐曰：寸口浮濡而关弱尺数者，以其人陽气本虚，虚陽陷于陰分也，若误下伤血，必致狂走痞满尿血也。</p><p>魏荔彤曰：前虚寒之忌下易知，此虚而兼热之忌下难知，故两条相映互言，以示禁也。</p><p>□</p><p>脉濡而紧，濡则卫气微，紧则荣中寒，陽微卫中风，发热而恶寒，荣紧卫气冷，微呕心内烦，医为有大热，解肌而发汗，亡陽虚烦躁，心下苦痞坚。表里俱虚竭，卒起而头眩，客热在皮肤，怅怏不得眠，不知胃气冷，紧寒在关元，技巧无所施，汲水灌其身，客热因时罢，栗栗而振寒，重被而覆之，汗出而冒巅，体惕而又振，小便为微难，寒气因水发，清谷不容间，呕变反肠出，颠倒不得安，手足为微逆，身冷而内烦，迟欲从后救，安可复追还。</p><p>【注】</p><p>脉濡而紧，谓浮濡而沉紧也。濡则卫表微，紧则荣里寒，外有发热汗出恶寒之表，内有微呕心烦之里。医为有热，解肌发汗，表陽愈虚，而生烦躁，里寒更急，心下痞□</p><p>，表虚里冷，故卒起头眩，怅怏不眠。若徒以客热在肤，不知中寒在里，而以冷水灌身，虽客热因而时罢，但栗栗振寒，不容不重被而覆之，汗出必眩，惕振厥逆，下利清谷，烦躁不安而死，以中外之陽两亡，不能复还也。</p><p>【集注】</p><p>张锡驹曰：汗出而冒巅者，汗出则陽气外亡，头昏冒而目不明，故曰冒巅。小便为微难，陽亡而气不施化也。清谷不容间，下利清谷无间隙之时也。呕变者，呕出之味变也。肠出者，下利而广肠脱出也。</p><p>□</p><p>脉浮而大，浮为气实，大为血虚，血虚为无陰，孤陽独下陰部者，小盒饭赤而难，胞中当虚，今反小便利而大汗出，法应卫家当微，今反更实，津液四射，荣竭血尽，干烦而不得眠，血薄肉消，而成暴液，医复以毒药攻其胃，此为重虚，客陽去有期，必下如污泥而死。</p><p>【注】</p><p>脉浮而大，谓脉浮取有力，按之大而无力，乃革脉象也。浮为气实外急，大为血虚中空，血虚甚则亡陰，陰亡则陽无偶也，故曰孤陽独下陰部。谓卫陽下就其陰，小盒饭赤而难，以胞中虚竭也。若陽不下就其陰，则小便反利而大汗出，是卫陽表虚，邪陽内入，无陰以化，故反更实，致津液四射，荣竭血尽，肉消胃干，烦不得眠也。医不知此，乃以中空暴液之陽明，误为胃实，复以峻药攻之，则为虚虚，胃陽之去可期，必下污秽如泥而死也。</p><p>【集注】</p><p>程知曰：此言气实血虚之脉，小便利而大汗出者，不可下也。</p><p>程应旄曰：无陰而孤陽独下陰部，倘得小便赤而难，则胞中不虚，仅为陽搏。陽未离，则陰得滞而未散，今反小便利而大汗出，则卫气更微矣。其反更实者，非卫陽之实，而客陽之实也。卫陽犹或抱陰，客陽则专于攻陰，故津液四射，而为小便利，为大汗出。热甚逼陰，所以荣竭血尽，干烦而不得眠，血薄肉消而成暴液。暴液云者，点滴皆火气煎熬而出也。毒药攻胃，则土败而四藏无生，下如污泥而死矣。</p><p>□</p><p>伤寒脉，陰陽俱紧，恶寒发热，则脉欲厥；厥者脉初来大，渐渐小，更来渐大，是其候也。如此者，恶寒甚者，翕翕汗出，喉中痛；若热多者，目赤脉多，睛不慧，医复发之，咽中则伤；若复下之，则两目闭，寒多便清谷，热多便脓血；若熏之则身发黄；若熨之则咽燥；若小便利者，可救之；若小便难者，为危殆。</p><p>【注】</p><p>伤寒脉陰陽俱紧，恶寒发热，太陽表证也。则脉欲厥，谓浮紧之脉，初大渐小，知为欲厥之脉也。初来，大陽为之也，故发热；渐渐小，陰为之也，故发厥。更大更热，更小更厥，是其候也。如此者，当以寒热别其厥。恶寒甚，翕翕汗出，咽中痛，是少陰寒厥也。发热多，目赤脉多，睛不了了，是陽明热厥也。寒甚热多之厥，而误发之，则咽痛似伤；而误下之，则两目多闭。凡厥者必下利，寒厥之利，下利清谷也。热厥之利，下利脓血也；此又以利辨厥之寒热也。若以熏蒸取汗，则发身黄，湿热合也。若以火熨取汗，则咽燥，火甚伤津也。若小便利者，则陰未亡，故可救之；小便难者，则陰已亡，为危殆也。</p><p>【集注】</p><p>程知曰：言外伤于寒，为湿热之病，不可汗、下、熏、熨也。</p><p>张璐曰：脉来厥者，知厥逆之寒热交胜也。初来大者，为邪气鼓动；渐渐小，为正气受伤；更来渐渐大，为邪气复进也。盖因其人正气本虚，不能主持，随邪气进退，故其脉亦随邪气进退，忽大忽小也。小便利者，津液未竭；小便难者，津液已绝，为危殆也。</p><p>□</p><p>伤寒发热，口中勃勃气出，头痛目黄，衄不可制，贪水者必呕，恶水者厥。若下之，咽中生疮，假令手足温者，必下重便脓血。头痛目黄者，若下之，则目闭。贪水者，若下之，其脉必厥，其声嘤，咽喉塞；若发汗，则战栗，陰陽俱虚。恶水者，若下之，则里冷不嗜食，大便完谷出；若发汗，则口中伤，舌上白胎，烦躁，脉数实，不大便六、七日，后必便血；若发汗，则小便自利也。</p><p>【注】</p><p>伤寒发热，口中勃勃气盛而出，头痛目黄，将欲作衄，衄不可制，以陽邪盛，故衄之甚也。贪水者，水与热搏，故呕也；恶水者，里陰寒盛，故厥也。伤寒发热，口中出气盛者，若下之，热邪入浅，咽中生疮；入深，下重脓血。头痛目黄者，若下之，则两目闭，液伤干涩也。贪水者，若下之，热去水停，故肢厥声嘤，咽喉塞也；若发汗过多亡陽，故战栗，表里俱虚也。恶水者，若下之，里寒更甚，故不嗜食，下利完谷也；若发汗动其虚陽，故口中疮，舌上白胎，烦躁也。若脉数有力，不大便而恶水，热在于陰，故六、七日后必便血也。若更发其汗，陰陽俱虚，故小便自利也。</p><p>【集注】</p><p>程知曰：伤寒发热，热在表也；口中勃勃气出，热在里也。头痛目黄，衄不可制，所感之寒与所郁之热，共蒸于上也。此当以贪水恶水辨之，贪水者，陰虚而热胜，水入而热与之拒，故呕也；恶水者，陽虚而寒胜，水入而陽气不任，故厥也。盖热气挟寒邪上蒸，法当辨寒热多寡而用清解，设不知而妄下之，是强抑之而邪不服，必至咽疮，若手足温而不厥者，其热为胜，必以下而致便脓血也。头痛目黄者，下之则热内陷而目闭，若贪水者，陰虚为寒下所抑，其脉必厥，其声必如嘤儿?g塞不扬也。此而更发其汗，则亡陽战栗，陽亦与陰俱虚矣。若恶水者，陽虚，加之寒下，则有里冷不嗜食，大便完谷出之变也。此而更发其汗，则虚陽外发，必口烂舌白胎而烦躁也。脉数实不大便者，至六、七日后当便血，此当下之，若更发其汗，则非惟大便不行，并小便亦为之不利矣。</p><p>□</p><p>微则为??，??则吐涎，下之则??止，而利因不休，利不休，则胸中如虫?埽?粥入则出，小便不利，两□拘急，喘息为难，颈背相引，臂则不仁，极寒反汗出，身冷若冰，眼睛不慧，语言不休，而谷气多入，此为除中，口虽欲言，舌不得前。</p><p>【注】</p><p>陽盛为痰，陽虚为饮，??而脉微为陽虚之??，故??则吐涎饮也。若脉实，下之可也，今脉微，下之寒虚更甚，故??虽止，而利因不休也。胸中如虫?埽?是胃寒虫动，故粥入则出也。下利上吐，中寒也；小便不利，停饮也；两□拘急，喘息为难，颈背相引，臂则不仁，此皆中外寒饮之证。比之少陰停饮，此无身痛，彼无项背相引，臂则不仁也。若极寒而甚，则反汗出，身冷如冰，目睛不慧，语言不休而死也。以如是之证，而谷气多入，此为除中。口虽欲言，舌短难伸，亦死也。</p><p>【集注】</p><p>张璐曰：误下之下利不止，胃中空虚，而反暴食，为除中。少陰虚寒而反冷汗，为外脱，及口虽欲言，舌萎不能前等、死证皆起。误下之害如是。</p><p>□</p><p>脉数者，久数不止，止则邪结，正气不能复，正气□结于藏，故邪气浮之，与皮毛相得，脉数者，不可下，下之必烦，利不止。</p><p>【注】</p><p>脉数者，谓久数不止，有热之人也。若脉数动时一止，热仍不退，是邪气结，正气不能复，正气结于藏，邪气浮于外故也。脉虽数促，不可下也，若误下之，则邪热乘虚入里，必烦利不止也。</p><p>□</p><p>脉浮大，应发汗，医反下之，此为大逆。</p><p>【注】</p><p>脉浮大，此为表实之脉，应发其汗，若医误以大为里实，而反下之，此为大逆也。</p><p>【集注】</p><p>程应旄曰：脉大与脉浮而大，差别盛实，纯在表也，虽有里证，仍宜从表发汗，下之则为大逆。</p><p>□</p><p>动气在右，不可下，下之则津液内竭，咽燥鼻干，头眩心悸也。动气在左，不可下，下之则腹内拘急，食不下，动气更剧，虽有身热，卧则欲蜷。动气在上，不可下，下之则掌握热烦，身上浮冷，热汗自泄，欲得水自灌。动气在下，不可下，下之则腹胀满，卒起头眩，食则下清谷，心下痞也。</p><p>【注】</p><p>动气在右，肺失治矣。下之则肺先虚，津液内竭，故咽燥鼻干，头眩心悸也。动气在左，肝失治矣。下之则肝气益急，故食不下，腹内拘急，动气更剧，表实未减，里虚益甚，故虽有身热，卧则欲蜷也。动气在上，心失治矣。下之则陰液益伤，心火更甚，故掌心握热，烦热汗出，欲得水浇，即有身上浮冷，亦火盛格陰使然也。动气在下，肾失治矣。下之则寒虚内甚，而腹胀满，故卒起头眩，心下痞满，食则下利清谷也。</p><p>【集注】</p><p>程应旄曰：动气误下，是为犯藏，左右上下，随其经气而致逆，故禁同汗例。</p><p>□</p><p>咽中闭塞，不可下，下之则上轻下重，水浆不下，卧则欲蜷，身急痛，下利日数十行。</p><p>【注】</p><p>咽中闭塞，燥干肿痛者，少陰陽邪也，宜下之。今不燥干，不肿痛者，少陰陰邪也，不可下，下之则陽愈衰，陰愈盛，故曰上轻下重也。水浆不入，卧欲蜷，身急痛，下利日数十行，中外陽虚也。</p><p>【集注】</p><p>张璐曰：言初病咽干闭塞，以其人少陰之真陽素亏，故汗下俱禁，若下之，则少陰虚寒，诸证蜂起矣。</p><p>程应旄曰：肾邪上逆，故有咽中闭塞之证，下之陽气益虚，陰气益甚，故有上轻下重等证。</p><p>13诸外实者，不可上，下之则发微热，亡脉厥者，当脐握热。</p><p>【注】</p><p>诸外实者，里必虚，即有不大便，无所苦之里，亦不可下。若下之，外发之热虽微，内虚之寒则盛。若无脉而厥，当脐握热始暖，亦寒之甚也。</p><p>【集注】</p><p>方有执曰：诸外实，指一切之邪在表而言也。发微热，邪入里也。无脉，陽内陷也。</p><p>程知曰：下之则表邪内陷，外不热而内发微热也。其亡脉而厥者，则寒气内深，惟当脐一握热耳。</p><p>□</p><p>太陽病，有外证未解，不可下，下之为逆。</p><p>【注】</p><p>此重出，以申叮咛告戒之意。</p><p>【集注】</p><p>程应旄曰：未解较不解稍异，势虽欲下，仍须俟之。</p><p>□</p><p>病欲吐者，不可下。呕多虽有陽明证，不可攻之。</p><p>【注】</p><p>欲吐者，邪在膈上，可吐之证也。呕多者，邪在少陽，可和之证也。虽具里证，戒人不可先攻下也。</p><p>□</p><p>夫病陽多者热，下之则□。</p><p>【注】</p><p>陽病里热多者，宜乎下；表热多者，宜乎汗。若表里热多，当两解也。若单下之，表不解则里虚，表热内陷，因作□也。</p><p>【集注】</p><p>张璐曰：陽热证多，即有陽明证见，亦属经证，不可下也。不当下而误下之，则陽邪乘虚内陷，不作结胸，则为痞□也。</p><p>程应旄曰：陽病，谓表里热俱多，下之则胃中水竭。其□也，非转属陽明之□也。</p><p>□</p><p>无陽，陰强大，便□者，下之必清谷腹满。</p><p>【注】</p><p>亡陽陰盛，燥而无热，虽大便□者，此乃不大便无所苦之□也，下之则中寒犹盛，故必利清谷腹满矣。</p><p>【集注】</p><p>成无己曰：无陽者，亡津液也。陰多者，寒多也。大便□，则为陰结。下之虚胃，陰寒内甚，故清谷腹满。</p><p>方有执曰：陰，以寒言。强，犹言多也。清谷，陰不能化也。腹满陰寒，凝滞而内胀也。</p><p>□</p><p>伤寒发热。头痛，微汗出，发汗则不识人，熏之则喘，不得小便，心腹满；下之则短气，小便难，头痛背强；加温针则衄。</p><p>【注】</p><p>伤寒发热，头痛背强，微汗出，若不恶寒，非温病即邪传陽明也。若误发汗，不成风温，外热如灼，必成陽明，热甚神昏不识人也。以火熏、温针劫之，火气入里，壅塞于胸则喘，于腹则满也。火伤卫分津液，则不得小便，火伤荣分血脉，则必作衄也。</p><p>若下之，则中气伤，故气短；津液伤，故小便难也。</p><p>【集注】</p><p>程应旄曰：此证近于温，有热无寒，汗下温针，均在所禁也。</p><p>□</p><p>下利脉大者，虚也，以强下之故也。设脉浮革，因尔肠鸣者，属当归四逆汤。</p><p>【注】</p><p>下利脉大，里虚也，以其不当下而强下之故也。设脉浮革者，谓脉浮大，按之空虚，表急里虚，因尔肠鸣，属当归四逆汤，和其表而温其里也。</p><p>【集注】</p><p>成无己曰：浮为虚，革为寒，寒虚相搏，则肠鸣，与当归四逆汤。</p><p>音切漓林知切嘶先齐切萎于危切怅丑亮切怏于亮切勃蒲没切嘤于更切?苡憬崆形找医乔?</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232239.html' class='pagedaohang'>【上一篇】<i>:平脉法篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232237.html' class='pagedaohang'>【下一篇】<i>：辨可下病脉证篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>