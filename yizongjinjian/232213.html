<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·妇人产后病脉证并治第二十一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·妇人产后病脉证并治第二十一</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232214.html' class='pagedaohang'>【上一篇】<i>:订正仲景全书金匮要略注·妇人杂病脉证并治第二十二</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232212.html' class='pagedaohang'>【下一篇】<i>：订正仲景全书金匮要略注·妇人妊娠病脉证并治第二十</i></a></span>
</ul>
<div class="articleContent" id="articleContent"> <p class="h1-p">□</p><p>问曰：新产妇人有三病：一者病痉，二者病郁冒，三者大便难，何谓也？师曰：新产血虚，多汗出，喜中风，故令病痉。亡血复汗，寒多，故令郁冒。亡津液，胃燥，故大便难。</p><p>【注】</p><p>新产之妇，畏其无汗，若无汗则荣卫不和，而有发热无汗，似乎伤寒表病者，但舌无白苔可辨也，故喜其有汗，而又恐汗出过多，表陽不固，风邪易入，而为项强腰背反张之痉病也。新产之妇，畏血不行，若不行则血瘀于里，而有发热腹痛，似乎伤寒里病者，但以舌无黄胎可辨也，故喜其血下，而又恐血下过多，陰亡失守，虚陽上厥，而为昏冒不省，合目汗出之血晕也。新产虽喜其出汗，喜其血行，又恐不免过伤陰液，致令胃干肠燥，而有潮热谵语，大便□难，似乎陽明胃家实者。故仲景于产后首出三病，不只为防未然之病，而更为辨已然之疑也。昏冒而曰郁冒者，谓陰陽虚郁，不相交通而致冒也。</p><p>【集注】</p><p>尤怡曰：痉，筋病也，血虚汗出，筋脉失养，风入而益其劲也。郁冒，神病也，亡陰血虚，陽气遂厥，而陰复郁之，则头眩而目瞀。大便难者，液病也，胃藏津液，渗灌诸陽，亡津液胃燥，则大肠失其润而便难也。三者不同，其为亡血伤津则一也。</p><p>□</p><p>产妇郁冒，其脉微弱，不能食，大便反坚，但头汗出。所以然者，血虚而厥，厥而必冒，冒家欲解，必大汗出；以血虚下厥，孤陽上出，故头汗出。所以产妇喜汗出者，亡陰血虚，陽气独盛，故当汗出，陰陽乃复，大便坚，呕不能食，小柴胡汤主之。病解能食，七、八日更发热者，此为胃实，大承气汤主之。</p><p>【注】</p><p>此承上条互详其义，以明其治也。产妇昏冒，脉微弱者，是气血俱虚应得之诊也。不能食者，是胃气未和应得之候也。大便反坚者，是肠胃枯干应得之病也。究之郁冒所以然者，由血虚则陰虚，陰虚则陽气上厥而必冒也。冒家欲解，必大汗出者，是陽气郁得以外泄而解也，故产妇喜汗出也。由此推之，血瘀致冒，解必当血下，是陰气郁得以内输而解也。最忌者，但头汗出，则为陰亡下厥，孤陽上出也。大便坚，呕不能食，用小柴胡汤，必其人舌有胎身无汗，形气不衰者始可，故病得解，自能食也。若有汗当减柴胡，无热当减黄芩，呕则当倍姜、半，虚则当倍人参，又在临证之变通也。大便坚，七、八日更发热，用大承气汤，亦必其人形气俱实，胃强能食者始可也。</p><p>若气弱液干，因虚致燥，难堪攻下者，则又当内用元明粉以软坚燥，外用诸导法以润广肠，缓缓图之也。</p><p>【集注】</p><p>尤怡曰：郁冒虽有客邪，而其本则为里虚，故其脉微弱也。呕不能食，大便反坚，但头汗出，津液上行不下逮之像。所以然者，亡陰血虚，孤陽上厥，而津液从之也。厥者必冒，冒家欲解，必大汗出者，陰陽乍离，故厥而冒，及陰陽复通，汗乃大出而解也。产妇新虚，不宜多汗，而此反喜汗出者，血去陰虚，陽受邪气而独盛，汗出则邪去，陽弱而后与陰相合，所谓损陽而就陰是也。</p><h2>小柴胡汤</h2><p>（见呕吐中）</p><h2>大承气汤</h2><p>（见痉病中）</p><p>□</p><p>产妇腹中□痛，当归生姜羊肉汤主之，并治腹中寒疝，虚劳不足。</p><p>【注】</p><p>产后暴然腹中急痛，产后虚寒痛也。主之当归生姜羊肉汤者，补虚散寒止痛也。并治虚劳不足，寒疝腹痛者，亦以其虚而寒也。</p><p>【集注】</p><p>程林曰：产后血虚有寒，则腹中急痛。『内经』曰：味厚者为陰。当归、羊肉味厚者也，用以补产后之陰；佐生姜以散腹中之寒，则□痛自止。夫辛能散寒，补能去弱，三味辛温补剂也，故并主虚劳寒疝。</p><p>魏荔彤曰：妊娠之□痛，胞阻于血寒也。产后腹中□痛者，里虚而血寒也。一阻一虚，而治法异矣。</p><h2>当归生姜羊肉汤方</h2><p>（见寒疝中）</p><p>□</p><p>产后腹痛，烦满不得卧，枳实芍药散主之。</p><p>【注】</p><p>产后腹痛，不烦不满，里虚也；今腹痛，烦满不得卧，里实也。气结血凝而痛，故用枳实破气结，芍药调腹痛，枳实炒令黑者，盖因产妇气不实也。并主痈脓，亦因血为气凝，久而腐化者也，佐以麦粥，恐伤产妇之胃也。</p><p>【集注】</p><p>尤怡曰：产后腹痛而至烦满不得卧，知血郁而成热，且下病而碍上也，与虚寒□痛不同矣。</p><h2>枳实芍药散方</h2><p>枳实（烧令黑，勿太过）芍药等分</p><p>右二味，杵为散，服方寸匕，日三服。并主痈脓，以麦粥下之。</p><p>□</p><p>师曰：产妇腹痛，法当以枳实芍药散。假令不愈者，此为腹中有干血着脐下，宜下瘀血汤主之。亦主经水不利。</p><p>【注】</p><p>产妇腹痛，属气结血凝者，枳实芍药散以调之。假令服后不愈，此为热灼血干着于脐下而痛，非枳实、芍药之所能治也，宜下瘀血，主之下瘀血汤，攻热下瘀血也。并主经水不通，亦因热灼血干故也。</p><h2>下瘀血汤方</h2><p>大黄三两桃仁二十枚□虫（熬，去足）二十枚</p><p>右三味，末之，炼蜜和为四丸，以酒一升，煎一丸，取八合，顿服之，新血下如豚肝。</p><p>【集注】</p><p>程林曰：□虫主开血闭，大黄主攻瘀血，桃仁主破死血。</p><p>□</p><p>产后七、八日，无太陽证，少腹坚痛，此恶露不尽，不大便，烦躁发热，切脉微实，再倍发热，日晡时烦躁者不食，食则谵语，至夜即愈，宜大承气汤主之。热在里，结在膀胱也。</p><p>【按】</p><p>「热在里结在膀胱也」之八字，当在本条上文恶露不尽之下，未有大承气汤下膀胱血之理，必是传泻之□。「再倍」二字，当是衍文。</p><p>【注】</p><p>无太陽证，无表证也；少腹坚痛，有里证也。因其产后七、八日，有蓄血里证，而无太陽表证，则可知非伤寒太陽随经瘀热在里之病，乃产后恶灵未尽，热结膀胱之病，当主以下瘀血可也。若不大便，不食、谵语、烦躁、发热，日晡更甚，至夜即愈，此为胃实之病，非恶露不尽之病，以其日晡更甚，至夜即愈，则可知病不在血分而在胃也，故以大承气汤下之。</p><p>【集注】</p><p>李□曰：此一节具两证在内，一是太陽蓄血证，一是陽明里实证，因古人文法错综，故难辨也。无太陽证，谓无表证也。少腹坚痛者，以肝藏血，少腹为肝经部分，故血必结于此，则坚痛亦在此，此恶露不尽，是为热在里，结在膀胱，此太陽蓄血证也，宜下去瘀血。若不大便，烦躁，脉实，□语者，陽明里实也，再倍发热者，热在里，蒸蒸发于外也。陽明旺于申、酉、戌，日晡是陽明向旺时，故烦躁不能食，病在陽而不在陰，故至夜则愈，此陽府病也，宜大承气汤以下胃实。</p><p>【按】</p><p>『伤寒论』曰：陽明病不能食，攻其热必哕，以胃中虚冷故也。又云：发热者，尤当先解表，乃可攻之。况在产后，岂可妄议攻下哉？必认证果真，方可用此。</p><p>□</p><p>产后风续之，数十日不解，头微痛，恶寒，时时有热，心下闷，干呕，汗出，虽久，陽旦证续在耳，可与陽旦汤。</p><p>【注】</p><p>产后续感风邪，数十日不解，头微痛，恶寒，时热，汗出，表未解也，虽有心下闷、干呕之里，但有桂枝证在，可与陽旦汤解表可也。陽旦汤，即桂枝汤加黄芩。陽旦证，即桂枝证也。</p><p>【集注】</p><p>沈明宗曰：上下三条，乃产后感冒证也。世谓产后气血两虚，不论外感内伤，皆以补虚为主，而仲景拈伤寒中之风伤卫发热，仍以表里陰陽去邪为训。故云：产后中风，数十日不解，头微痛，恶寒，时时有热，汗出，乃太陽表未解也。但心下闷干呕，是外邪入于胸中之里。太陽表里有邪，谓之陽旦证，故以桂枝汤加黄芩而为陽旦汤。以风邪在表，故用桂枝解肌，邪入胸膈之间，当以清凉解其内热，故加黄芩，正谓不犯其虚，是益其余，不补正而正自补，不驱邪而邪自散，斯为产后感冒入神之妙方也。</p><p>奈后人不察其理，反谓芍药酸寒，能伐生生之气，桂枝辛热，恐伤其血，弃而不用，以致病剧不解，只因未窥仲景门墙耳！故『千金方』以此加饴糖、当归，为当归建中汤，治产后诸虚或外感病。推仲景之意，尝以此汤加减出入，治产后诸病，屡获神效，故表出之。</p><p>尤怡曰：夫审证用药，不拘日数，表里既分，汗下斯判。上条里热成实，虽产后七、八日，与大承气而不伤于峻；此条表不解，虽数十日之久，与陽旦汤而不虑其散，非通于权变者，未足语此也。</p><h2>陽旦汤方</h2><p>即桂枝汤内加黄芩，桂枝汤方见下利中。</p><p>□</p><p>产后中风，发热面正赤，喘而头痛，竹叶汤主之。</p><p>【按】</p><p>「产后中风」之下，当有「病痉者」之三字，始与方合。若无此三字，则人参、附子施之于中风发热可乎？而又以竹叶命名者，何所谓也？且方内有颈项强用大附子之文，本篇有证无方，则可知必有脱简。</p><p>【注】</p><p>产后汗多，表虚而中风邪病痉者，主之竹叶汤，发散太陽、陽明两经风邪。用竹叶为君者，以发热，面正赤，有热也；用人参为臣者，以产后而喘，不足也；颈项强急，风邪之甚，故佐附子；呕者气逆，故加半夏也。</p><p>【集注】</p><p>程林曰：产后血虚多汗出，喜中风，故令病痉，今证中未至背反张，而发热面赤头痛，亦风痉之渐也。</p><h2>竹叶汤方</h2><p>竹叶一把葛根三两防风一两桔梗桂枝人参甘草各一两附子（炮）一枚大枣十五枚生姜三两</p><p>右十味，以水一斗，煮取二升半，分温三服，温覆使汗出。颈项强，用大附子一枚，破之如豆大，前药扬去沫。呕者，加大半夏半升洗。</p><p>□</p><p>妇人乳中虚，烦乱，呕逆，安中益气，竹皮大丸主之。</p><p>【按】</p><p>此条文义，证药未详。</p><h2>竹皮大丸方</h2><p>生竹茹二分石膏二分桂枝一分甘草七分白薇一分</p><p>右五味，末之，枣肉和丸，弹子大，以饮服一丸，日二夜二服。有热者，倍白薇。喘者，加柏实一分。</p><p>【集解】</p><p>『济陰纲目』云：中虚不可用石膏，烦乱不可用桂枝，此方以甘草七分，配众药六分，又以枣肉为丸，仍以一丸饮下，可想其立方之微，用药之难，审虚实之不易也。仍饮服者，尤虑夫虚虚之祸耳！用是方者，亦当深省。</p><p>□</p><p>产后下利及虚极，白头翁加甘草阿胶汤主之。</p><p>【按】</p><p>此条文义，证药不合，不释。</p><h2>白头翁加甘草阿胶汤方</h2><p>白头翁甘草阿胶各二两秦皮黄连蘖皮各三两</p><p>右六味，以水七升，煮取二升半，内胶，令消尽，分温三服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232214.html' class='pagedaohang'>【上一篇】<i>:订正仲景全书金匮要略注·妇人杂病脉证并治第二十二</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232212.html' class='pagedaohang'>【下一篇】<i>：订正仲景全书金匮要略注·妇人妊娠病脉证并治第二十</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>