<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·痉湿病暍脉证并治第二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·痉湿病暍脉证并治第二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232233.html' class='pagedaohang'>【上一篇】<i>:订正仲景全书金匮要略注·百合狐惑阴阳毒病脉证并治第三</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232231.html' class='pagedaohang'>【下一篇】<i>：订正仲景全书金匮要略注·藏府经络先后病脉证第一</i></a></span>
</ul>
<div class="articleContent" id="articleContent"> <p class="h1-p">□</p><p>病者，身热足寒，颈项强急，恶寒，时头热，面赤，目赤，独头动摇，卒口噤，背反张者，痉病也。若发其汗者，寒湿相搏，其表益虚，即恶寒甚，发其汗已，其脉如蛇。</p><p>【按】</p><p>诸家以刚、柔二痉，列为首条，今以此为第一条者，盖刚、柔之辨，俱从此条分出，痉病之最备者，宜冠诸首。再痉病也之下，「若发其汗…」六句，与上文义不属，与后之十一条中「为欲解，脉如故，反伏弦者痉」句，文义相属，宜分于彼。</p><p>【注】</p><p>病人身热恶寒，太陽证也；颈项强急，面赤目赤，陽明证也。头热，陽郁于上也；足寒，陰凝于下也。太陽之脉循背上头，陽明之筋上挟于口，风寒客于二经，则有头摇口噤，反张拘强之证矣。此皆痉病之形证，故首揭之，以为要领。</p><p>【集注】</p><p>李□曰：手三陽之筋，结入结颔颊。足陽明之筋，上挟于口。风寒乘虚，入其筋则挛，故牙关急而口噤。</p><p>□</p><p>夫痉脉，按之紧如弦，直上下行。</p><p>【注】</p><p>痉之为病，其状劲急强直，故其脉亦劲急强直。按之紧，劲急之象也，如弦直行之象也。</p><p>□</p><p>『脉经』云：痉家，其脉伏坚，直上下。</p><p>【注】</p><p>痉家其脉紧弦，直上下者，以痉病属太陽表也。『脉经』所云：其脉伏坚，直上下者，以痉病属陽明里也。盖痉家原属二经，故有太陽葛根汤汗之，陽明大承气汤下之之治也。伏坚，沉实也；直上下，弦直也，即沉实弦直之脉也。</p><p>□</p><p>太陽病发热无汗，反恶寒者，名曰刚痉。太陽病发热汗出，而不恶寒，名曰柔痉。</p><p>【按】反恶寒之「反」字，衍文也。玩痉病之条自知当恶寒也。</p><p>【注】</p><p>痉病既属太陽，当以太陽虚实例之，故曰：太陽病发热、无汗、恶寒为实邪名曰刚痉者。强而有力也。发热汗出，不恶寒为虚邪，名曰柔痉者。强而无力也。</p><p>□</p><p>太陽病，无汗而小便反少，气上冲胸，口噤不得语，欲作刚痉，葛根汤主之。</p><p>【注】</p><p>此申明刚痉在表，以明其治也。太陽病，为头项强痛、发热等证也。无汗，谓伤寒也。太陽伤寒，小便不当少，今反少者，是寒气盛而收引也。不当气上冲胸，今气上冲胸，是寒气盛而上逆也。不当口噤不得语，今口噤不得语，是寒气盛，牙关紧急而甚也。以太陽伤寒，而有此冲击劲急之象，是欲作刚痉之病也。麻黄汤能治太陽，而不能治陽明，故以葛根汤兼太陽、陽明两经之治，为刚痉无汗之正法也。</p><p>□</p><p>痉为病，胸满口噤，卧不着席，脚挛急，必?^齿，可与大承气汤。</p><p>【注】此申痉病入里，以明其治也。痉病而更胸满，里气壅也；卧不着席，反张甚也；脚挛急，劲急甚也；必?^齿，牙紧甚也。此皆陽明热盛灼筋，筋急而甚之象。故以大承气汤直攻其热，非攻陽明之实也。其曰可与，非尽言其可与，有慎重之意。</p><h2>大承气汤方</h2><p>大黄（酒洗）四两厚朴（灸，去皮）半斤枳实（炙）五枚芒硝三合</p><p>右四味，以水一斗，先煮二物，取五升，去滓，内大黄，煮取二升，去滓，内芒硝，更上火，微一、二沸，分温再服，得下止服。</p><p>□</p><p>太陽病其证备，身体强，几几然，脉反沉迟，此为痉，栝蒌桂枝汤主之。</p><p>【注】</p><p>太陽病其证备，谓头痛、项强、发热、恶风寒具见也。而更身体强，有几几然俯仰不能自如之象，痉病也。但脉反见沉迟太陰之脉，非太陽浮紧，无汗刚痉者比。故不与葛根汤，而与栝蒌桂枝汤，和太陽之表，清太陰之里也。</p><h2>栝蒌桂枝汤方</h2><p>栝蒌根二两桂枝三两芍药三两甘草二两生姜三两大枣十二枚</p><p>右六味，以水九升，煮取三升，分温三服，取微汗，汗不出，食顷，啜热粥发之。</p><p>□</p><p>太陽病，发热，脉沉而细者，名曰痉，为难治。</p><p>【注】</p><p>发热，太陽病也。脉沉细，少陰脉也。而名曰痉者，必有或刚或柔之证见也，以太陽痉证，而见少陰之脉，表里兼病也。夫太陽之邪郁于外，故病发热；少陰之邪凝于内，故脉沉细。然痉病而见弦紧之脉，是为本脉，即或沉迟，尚为可治。今沉而细，邪入少陰，陽气已衰，岂易治乎，故曰难也。</p><p>□</p><p>夫风病，下之则痉，复发汗，必拘急。</p><p>【注】</p><p>以上论痉，皆外感风、寒、湿而为病也。亦有因风邪为病，不应下而下之伤液，不应汗而汗之伤津，以致津液枯燥，筋失所养而病痉者，故曰：风病下之则痉，复发汗必拘急。此不可以外感痉病治之，当以专养津液为务也。</p><p>□</p><p>太陽病，发汗太多，因致痉。</p><p>【注】</p><p>此承上文，详申发汗过多成痉之义也。太陽病当发汗，若发汗太过，腠理大开，表气不固，邪风乘虚而入，因成痉者，乃内虚所召入也，宜以桂枝加附子汤主之，固表温经也。由此推之，凡病出汗过多新产，金疮破伤出血过多，而变生此证者，皆其类也。</p><p>□</p><p>暴腹胀大者，为欲解，脉如故，反伏弦者，痉。</p><p>【按】</p><p>本门首条痉病也之下「若发其汗…」六句，当移于此条之首，文义始属。此条「暴腹胀大者」句，衍文也，当删之。</p><p>【注】</p><p>不但风病，发汗过多则痉，即寒湿相抟之病，发汗过多亦痉也。发汗过多，其表益虚，表虚则必即恶寒甚也。发寒湿汗后，其脉不直紧，如蛇之曲缓，则为邪退，不成痉病，为欲解也。若脉仍直紧不缓，或不直紧反伏坚弦急者，为邪不退，成痉病矣。</p><p>□</p><p>疮家，虽身疼痛，不可发汗，汗出则痉。</p><p>【注】</p><p>疮家初起，毒热未成，法当汗散。已经溃后，血气被伤，虽有身痛表证，亦不可发汗，恐汗出血液愈竭，筋失所养，因而成痉，或邪风乘之，亦令痉也。</p><p>□</p><p>痉病有灸疮，难治。</p><p>【注】痉病宜灸，如有灸疮，若不发脓，则为荣卫已绝，故曰难治。</p><p>□</p><p>湿家之为病，一身尽疼，发热，身色如熏黄也。</p><p>【注】</p><p>湿家，谓病湿之人。湿之为病，或因外受湿气，则一身尽痛；或因内生湿病，则发热身黄。若内外同病，则一身尽痛，发热，身色如熏黄也。湿家之身痛发黄，不似伤寒之身痛发黄者，以无六经之形证也。</p><p>【集注】</p><p>徐彬曰：此言全乎湿而久郁为热者，若湿挟风者，风走空窍，故痛只在关节；今单湿为病，则浸婬遍体，一身尽痛，不止关节矣。然湿久而郁，郁则热，故发热，热久而气蒸于皮毛，故疼之所至，即湿之所至，湿之所至，即热之所至。而色如熏黄者，熏火气也，湿为火气所熏，故发色黄带黑而不亮也。</p><p>□</p><p>湿家，病身疼发热，面黄而喘，头痛鼻塞而烦，其脉大，自能饮食，腹中和无病，病在头中寒湿，故鼻塞，纳药鼻中则愈。</p><p>【注】</p><p>此申上条，详其义，出其脉，别其治也。湿家病，身疼发热，面黄而喘，此内生外受之湿病也。外宜羌活胜湿汤，内宜茵陈五苓散；喘甚，大陷胸丸。若更头痛鼻塞而烦，其脉大，证类伤寒，但其人里和能食，知非伤寒，不可发汗，乃头中寒湿之邪，故头痛鼻塞，惟宜纳药鼻中，取黄水从涕出，而寒湿以泄，病可愈也。所纳之药，如瓜蒂散之类。</p><p>【集注】</p><p>魏荔彤曰：头中为诸陽之首，非寒湿能犯之地。今头中有寒湿，则热气挟之上炎，非寒湿外邪自能然也，有湿热则内为之主持也。热引湿邪，上干清分，鼻必为塞，故用纳鼻药，宣通清气而病愈矣。</p><p>□</p><p>湿家，身烦疼，可与麻黄加术汤，发其汗为宜，慎不可以火攻之。</p><p>【注】</p><p>湿家外证，身痛甚者，羌活胜湿汤；内证发黄甚者，茵陈五苓散。若惟身烦痛而不发黄者，则为外感寒湿，与麻黄加术汤发其汗，寒湿两解也。慎不可以火攻之者，谓不可以火劫大发其汗，必致变也。</p><p>【集注】</p><p>赵良曰：湿与寒合，令人身疼，大法表实成热，则可发汗，无热是陽气尚微，汗之恐虚其表，是证虽不云热而烦，以生烦由热也，所以服药不敢大发其汗。且湿亦暴汗可散，用麻黄汤治寒，加术去湿，使其微汗耳。不可火攻，火攻则增其热，必有他变，所以戒人慎之。</p><p>喻昌曰：麻黄加术，则虽发汗不至多汗，而术得麻黄，并可以行表里之湿。不可以火攻者，反增发热也。</p><h2>麻黄加术汤方</h2><p>麻黄（去节）三两桂枝（去皮）二两甘草（炙）二两杏仁（去皮、尖）七十个白术四两</p><p>右五味，以水九升，先煮麻黄，减二升，去上沫，内诸药，煮取二升半，去滓，温服八合，覆取微似汗。</p><p>【按】</p><p>桂枝气味辛甘，全在于皮，若去皮是枯木矣。如何有解肌发汗之功？宜删此二字，后仿此。</p><p>□</p><p>太陽病，关节疼痛而烦，脉沉而细者，此名湿痹，湿痹之候，小便不利，大便反快，但当利其小便。</p><p>【注】</p><p>此承上条互详其义，谓湿家身痛不可发汗，当有利小便之法也。太陽病，一身关节烦疼，若脉浮细者，湿在外也，当汗之；小便不利，大便反快，脉沉细者，湿在内也，当利之。今湿气婬于内外，故关节烦疼，□而不行，小便不利，大便反快，此名湿痹。虽有身痛，其脉不浮细，故不可发汗。设脉沉细，故但当利小便，若小便利，濡泻止，痹不愈，身仍疼痛，汗之可也。</p><p>【集注】</p><p>赵良曰：痹痛也，因其关节烦疼，脉沉而细，则名曰湿痹也。经云：湿胜则濡泻，小便不利，大便反快者，是湿气内胜地，但当先利小便，以泻腹中湿气，故云治湿不利小便，非其治也。设小便利已，而关节之痹不去，又必自表治之。</p><p>李□曰：太陽经行身之表，外邪皆得伤之，故亦受湿气也。关节疼痛者，湿留关节也，湿气郁蒸而生热，故烦也。经云：沉潜水蓄，沉细为内湿脉。痹者，闭塞不通之谓，即『内经』湿气胜者为□痹之意，今小便不利，是湿盛于内也。即『内经』湿胜则濡泄也。利小便则湿去，而泻烦止矣。</p><p>□</p><p>湿家，其人但头汗出，背强，欲得被覆向火，若下之蚤则哕，或胸满，小便不利，舌上如胎者，以丹田有热，胸中有寒，渴欲得水，而不能饮，则口燥烦也。</p><p>【注】</p><p>湿家头汗出者，乃上湿下热，蒸而使然，非陽明内实之热，蒸而上越之汗也。背强者，乃湿邪重□之强，非风湿拘急之强也。欲覆被向火者。乃一时湿盛生寒，非伤寒之恶寒也。若误以陽明内湿之热，上越之头汗而遂下之，则湿从寒化，即乘虚入于上，则肺气逆而胸满，入于中，则胃不和而为哕，入于下，则膀胱气化不行，为小便不利。舌上白滑如胎者，盖以误下热陷，丹田有热也。寒聚于上，胸中有寒也，所以渴欲得水，而不能饮。由下有热而生口燥烦，由上有寒而不化生津液，虽口燥舌干，而不能多饮也。</p><p>□</p><p>湿家下之，额上汗出，微喘，小便利者，死；下利不止者，亦死。</p><p>【注】</p><p>此承上条互详误下，以明湿家头汗之死证也。夫误下，额汗微喘，若小便不利，是湿家额汗之喘，未可言死也。今小便反利，则知非湿气上溢，乃上脱额汗之喘，故曰死。若下利不止，亦知非湿去之利，乃中脱直下之利，故曰亦死。</p><p>【集注】</p><p>赵良曰：此妄下之，因而致逆，逆则陽自上越，陰自下脱，其额上汗出微喘者，陽之越，小便利与下利不止者，陰之脱也，陰陽离决，必死之兆也。自此而推之，下之虽额上汗出微喘，若大小便不利者。是陰气不脱，而陽之根犹在也；下之虽大小便利，设额上无汗与喘，是陽气不越，而陰之根犹在也，则非离决，可以随其证而治之。</p><p>李玮西曰：前云湿家当利小便，以湿气内瘀，小便原自不利，宜用药利之。此下后里虚，小便自利，液脱而死，不可一例概也。</p><p>□</p><p>病者一身尽疼，发热，日晡所剧者，名风湿。此病伤于汗出当风，或久伤取冷所致也，可与麻黄杏仁薏苡甘草汤。</p><p>【注】</p><p>病者，谓一身尽痛之病人也。湿家一身尽痛，风湿亦一身尽痛，然湿家痛，则重□不能转侧；风湿痛，则轻掣不可屈伸，此痛之有别者也。湿家发热，早暮不分微甚；风湿之热，日晡所必剧，盖以湿无来去，而风有休作，故名风湿。原其由来，或为汗出当风，或为久伤取冷，相合而致，则麻黄杏仁薏苡甘草汤，发散风湿，可与也明矣。</p><p>【集注】</p><p>程林曰：一身尽疼发热，风湿在表也。日晡，申时也。陽明王于申酉戌，土恶湿，今为风湿所干，当其王时，邪正相抟，则反剧也。汗也湿类，或汗出当风而成风湿者，或劳伤汗出而入冷水者，皆成风湿之病也。</p><p>魏荔彤曰：痉家非风不成，虽有寒，亦附于风；湿痹无寒不作，虽有风，亦附于寒，此一定之理也。</p><h2>麻黄杏仁薏苡甘草汤方</h2><p>麻黄（去节汤泡）半两甘草（炙）一两薏苡仁半两杏仁（去皮、尖，炒）十枚</p><p>右锉麻豆大，每服四钱，水盏半，煮八分，去滓，温服，有微汗，避风。</p><p>□</p><p>风湿，脉浮，身重，汗出恶风者，防己黄耆汤主之。</p><p>【注】</p><p>脉浮，风也，身重，湿也，寒湿则脉沉，风湿则脉浮。若浮而汗不出恶风者，为实邪，可与麻黄杏仁薏苡甘草汤汗之。浮而汗出恶风者，为虚邪，故以防已、白术以去湿，黄耆、甘草以固表，生姜、大枣以和荣卫也。</p><p>【集注】</p><p>赵良曰：此证风湿皆从表受之，其病在外，故脉浮汗出。凡身重有肌肉痿而重者，有骨痿而重者，此之身重，乃风湿在皮毛之表，故不作疼。虚其卫气，而湿□为身重，故以黄耆实卫，甘草佐之，防己去湿，白术佐之。然则风湿二邪，独无散风之药何耶？盖汗多，知其风已不留，以表虚而风出入乎其间，因之恶风尔。惟实其卫，正气壮则风自退，此不治而治者也。</p><p>尤怡曰：风湿在表，法当从汗而解，乃汗不得发而自出，表尚未解而已虚，汗解之法，不可守矣。故不用麻黄，出之皮毛之表，而用防己，驱之肌肤之里，服后如虫行皮中及腰下如冰，皆湿下行之征也。然非耆、术、甘草，焉能使卫陽复振，而驱湿下行哉。</p><h2>防己黄耆汤方</h2><p>防己一两甘草半两白术七钱半黄耆（去芦）一两一分</p><p>右锉麻豆大，每炒五钱匕，生姜四片，大枣一枚，水盏半，煎八分，去滓，温服，良久再服。</p><p>喘者，加麻黄半两。胃中不和者，加芍药三分。气上冲者，加桂枝三分。下有陈寒者，加细辛三分。</p><p>服后当如虫行皮中，从腰下如冰，后坐被上，又以一被绕腰以下，温令微汗差。</p><p>□</p><p>风湿相搏，一身尽疼痛，法当汗出而解，值天陰雨不止，医云此可发汗，汗之病不愈者，何也？盖发其汗，汗大出者，但风气去，湿气在，是故不愈也。若治风湿者，发其汗，但微微似欲汗出者，风湿俱去也。</p><p>【注】</p><p>风湿相搏，一身尽痛，法当从汗而解，而汗亦不可失其宜也。值雨婬湿盛之时，若发其汗使大出，亦不能愈，以风气去，湿气在，故不愈。然治风湿者，必俟其天气晴明发其汗，使微微似欲汗出者，则风湿皆去，病斯愈矣。</p><p>【集注】</p><p>徐彬曰：此言风湿当汗解，而不可过也。谓风湿相搏疼痛，原当汗解，值天陰雨，则湿更甚，可汗无疑。而不愈何故？盖风性急可骤驱，湿性滞当渐解，汗大出则骤，风去而湿不去，故不愈。若发之微，则出之缓，缓则风湿俱去矣。然则湿在人身，粘滞难去，骤汗且不可，而况骤下乎？故前章曰下之死，此但云不愈，见用法不当，而非误下比也。</p><p>□</p><p>伤寒八、九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之；若大便坚，小便自利者，去桂枝加白术汤主之。</p><p>【注】</p><p>此承上条详申脉证，以明其治也。谓此风湿之病，虽得之伤寒八、九日，而不呕不渴，是无伤寒里病之证也。脉浮虚涩，是无伤寒表病之脉也。脉浮虚，表虚风也。涩者，湿也。身体烦疼，风也。不能转侧，湿也。乃风湿相搏之身体疼痛，非伤寒骨节疼痛也。与桂枝附子汤温散其风湿，从表而解也。若脉浮实者，则又当以麻黄加术汤，大发其风湿也。如其人有是证，虽大便□，小便自利，而不议下者，以其非邪热入里之□，乃风燥湿去之□。故仍以桂枝附子汤。去桂枝者，以大便坚，小便自利，不欲其发汗，再夺津液也。加白术者，以身重□湿在肌分，用以佐附子逐水气于皮中也。</p><p>【集注】</p><p>程林曰：风婬所胜，则身烦疼，湿婬所胜，则身体难转侧。风湿相搏于荣卫之间，不干于里，故不呕不渴也。脉浮为风，涩为湿，以其脉近于虚，故用桂枝附子汤温经以散风湿。小便利者，大便必□，桂枝近于解肌，恐大汗故去之；白术能去肌湿，不妨乎内，故加之。凡服方后有如虫、如醉、如冒等状者，皆药势将行使然。</p><p>周扬俊曰：伤寒至八、九日，亦云久矣。既不传经，复不入府者，因风湿持之也。所现外证烦疼者，风也，不能转侧者，湿也，不呕不渴者，无里证也，其脉浮虚而涩，正与相应。然后知风湿之邪，在肌肉而不在筋节，故以桂枝表之。不发热为陽气素虚，故以附子逐湿，两相绾合，自不能留矣。</p><h2>桂枝附子汤方</h2><p>桂枝（去皮）四两附子（炮，去皮，破八片）三枚甘草（炙）二两生姜（切）</p><p>三两大枣（擘）十二枚</p><p>右五味，以水六升，煮取二升，去滓，分温三服。</p><h2>白术附子汤方</h2><p>白术二两附子（炮，去皮）一枚半甘草（炙）一两生姜（切）一两半大枣（擘）六枚</p><p>右五味，以水三升，煮取一升，去滓，分温三服。一服觉身痹，半日许再服，三服都尽，其人如冒状勿怪，即是术附并走皮中，逐水气未得除故耳！</p><p>□</p><p>风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。</p><p>【注】</p><p>风湿相搏，身体烦疼重□，不能转侧者，湿胜风也。今掣痛不可屈伸，风胜湿也。掣痛不可屈伸，近之则痛剧，汗出、短气、恶风不欲去衣，皆风邪壅盛也。小便不利，湿内蓄也。身微肿者，湿外搏也。以甘草附子汤微汗之，祛风为主，除湿次之也。此上二条，皆详风湿之义，以明风湿之治也。</p><h2>甘草附子汤方</h2><p>甘草（炙）二两附子（炮，去皮）二枚白术二两桂枝（去皮）四两</p><p>右四味，以水六升，煮取三升，去滓，温服一升，日三服。初服得微汗，则解能食，汗出复烦者，服五合，恐一升多者，宜服六、七合为妙。</p><p>【方解】</p><p>甘草附子汤，即桂枝附子汤去姜、枣加白术。去姜、枣者，畏过散也。加白术者，燥中湿也。日三服，初服一升，不得汗，则仍服一升，若得微汗则解。解则能食，解已彻也，可止再服。若汗出而复烦者，是解未彻，仍当服也，但不可服一升，恐已经汗出而过汗也，服五合可也。如不解，再服六、七合为妙。似此服法，总是示人不可尽剂之意，学者宜详求之。</p><p>□</p><p>太陽中热者，?⑹且玻?汗出恶寒，身热而渴，白虎加人参汤主之。</p><p>【注】</p><p>中暑热病，亦由太陽而入，故曰太陽中热者，?⑹且病：钩龆窈?，身热而渴，颇似太陽温热之病。但温热无恶寒，以热从里生，故虽汗出而不恶寒也。中?⑹钚埃?由表而入，故汗出恶寒也。究之于脉，温热之浮，浮而实；中?⒅?浮，浮而虚，以暑热伤气也。究之于渴，温热之渴，初病不过欲饮；中?⒅?渴，初病即大引饮也。温热则传经，变病不一，中?⒃虿淮?，不愈即死也。虽同为太陽经中之病，而虚实施治，自有不同。用白虎加人参汤主之者，盖以益气为主，清暑热次之也。</p><p>【集注】</p><p>李□曰：热伤气，气泄则汗出，气虚则恶寒，热蒸肌腠则身热，热伤津液则作渴，此恶寒身热，与伤寒相类。然所异者，伤寒初起无汗不渴，中?⒊跗鸺春钩龆?渴也。</p><h2>白虎加人参汤方</h2><p>知母六两石膏（碎）一斤甘草二两粳米六合人参三两</p><p>右五味，以水一斗，煮米熟，汤成去滓，温服一升，日三服。</p><p>□</p><p>太陽中??，发热恶寒，身重而疼痛，其脉弦细芤迟，小便已，洒洒然毛耸，手足逆冷，小有劳，身即热，口开前板齿燥；若发其汗，则恶寒甚；加温针，则发热甚；数下之，则淋甚。</p><p>【注】</p><p>此承上文互详证脉，不可妄行汗、下也。中?⒈居泻梗?若发热无汗，身重疼痛者，虽证似伤寒，然见弦细芤迟虚脉，则非伤寒也。且有小便已，洒洒然恶寒毛耸之状，皆太陽膀胱表气，为暑所伤而畏也；手足逆冷者，暑伤气，气不能达四肢，则寒也；小有劳，身即发热，口开前板齿燥者，劳则动热，暑热益烈，伤陰液也，此皆中?⑽ＶぁＨ粢苑⑷任藓梗?恶寒身痛，误为伤寒之表，妄行发汗，则表气愈虚，恶寒更甚也。</p><p>若以手足逆冷，误为陽虚，妄加温针，则暑邪愈盛，发热更炽也。若以壮热齿干，误为胃火，而数下之，则水源竭涩，尿淋窘甚也。凡此之证，皆中??，妄行汗、下、温针致变，以白虎加人参汤主之，或人参汤调辰砂六一散亦可也。</p><p>【集注】</p><p>程林曰：『内经』云：先夏至为病温，后夏至为病暑。又曰：热病者，皆伤寒之类也。以其太陽受病与伤寒相似，亦令发热恶寒，身重而疼痛也。经曰：寒伤形，暑伤气，气伤则气消而脉虚弱，所以弦细芤迟也。小便已，毛耸者，陽气内陷，不能卫外，手足亦逆冷也。劳动则扰乎陽，故热甚，则口开，口开则前板齿燥也。发汗虚其陽，则恶寒甚。温针动火邪，则发热甚。下之亡津液，则淋甚也。</p><p>□</p><p>太陽中??，身热疼重，而脉微弱，此以夏月伤冷水，水行皮中所致也，一物瓜蒂汤主之。</p><p>【注】</p><p>太陽中?⒅?证，身热而倦者暑也，身热疼重者湿也，脉微弱者暑伤气也，以此证脉揆之，乃因夏月中暑之人，暴贪风凉，过饮冷水，水气虽输行于皮中，不得汗泻所致也。此时即以香薷饮、大顺散汗之，可立愈矣。若稍缓，水气既不得外泻，势必内攻于中而作喘肿胀矣。喘则以葶苈大枣汤，肿胀则以瓜蒂一物汤下之可也。</p><p>【集注】</p><p>周扬俊曰：无形之热，伤其肺金，则用白虎加人参汤：有形之水，伤其肺金，则用瓜蒂汤，各有所主也。</p><p>李□曰：中?⑿霸诒恚?故身热。伤冷水，故身疼。中暑伤气，气虚故脉微弱也。瓜蒂治身面四肢浮肿，散皮肤中水气，苦以泄之也。</p><h2>一物瓜蒂汤方</h2><p>瓜蒂二十个</p><p>右锉，以水一升，煮取五合，去滓，顿服。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232233.html' class='pagedaohang'>【上一篇】<i>:订正仲景全书金匮要略注·百合狐惑阴阳毒病脉证并治第三</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232231.html' class='pagedaohang'>【下一篇】<i>：订正仲景全书金匮要略注·藏府经络先后病脉证第一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>