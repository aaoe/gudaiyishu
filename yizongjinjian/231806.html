<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_外科卷下·内痈部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">外科卷下·内痈部</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231807.html' class='pagedaohang'>【上一篇】<i>:外科卷下·肩部</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231805.html' class='pagedaohang'>【下一篇】<i>：外科卷下·肋部</i></a></span>
</ul>
<div class="articleContent" id="articleContent"> <h2>肺痈</h2><p>【方歌】肺痈肺热复伤风，肺脏生痈隐痛胸，状若伤寒燥欬甚，稠浊痰涎腥臭脓。未溃射干麻黄汗，壅不得卧葶苈攻，溃后脓稠能食吉，脓清兼血不食凶。</p><p>【注】此证系肺脏蓄热，复伤风邪，郁久成痈，以致胸内中府穴隐隐疼痛，振寒脉数，状类伤寒，咽躁不渴，欬而喘满，唾稠粘黄痰，兼臭秽脓血也。治之者于未溃时，乘脓未成，风郁于表者，法宜疏散，用射干麻黄汤以汗之。如气壅喘满，身不得卧者，急服葶苈大枣汤以泻之；如欬有微热，烦满胸中，甲错，脓欲成者，宜千金苇茎汤以吐之；若吐脓腥臭，形如米粥者，宜桔梗汤以排余脓；若吐脓腥臭，欬而胸满者，宜外台桔梗白散，以开瘀塞；若咯吐脓血，兼午后身热烦躁，宜金鲤汤主之，兼饮童便。若溃后胸膈胁肋，隐痛不止，口燥咽干，烦闷多渴，自汗盗汗，眠卧不得，欬吐稠痰腥臭，此系痈脓不尽，而兼里虚，宜宁肺桔梗汤主之；若痈脓已溃，喘满腥臭，浊痰俱退，惟欬嗽咽干，咯吐痰血，胁肋微痛，不能久卧者，此属肺痈溃处未敛，宜紫苑茸汤清补之，渴甚去半夏加石膏服之；若痈脓溃后，欬嗽无休，脓痰不尽，形气虚赢者，宜清金宁肺丸主之。凡治此证，惟以身温脉细，脓血交粘，痰色鲜明，饮食甘美，脓血渐止便润者为吉；若手掌皮粗，溃后六脉洪数，气急颧红，污脓白血，懒食及大便结燥者为凶。</p><p>中府穴又名肺募，在乳上第三根肋骨间。</p><p>方剂：射干麻黄汤</p><p>组成：射干（十三枚或三两）麻黄生姜（各四两）细辛紫苑款冬花（各三两）</p><p>大枣（七枚）五味子半夏（洗，各半升）</p><p>水煎温服。</p><p>【方歌】射干麻黄欬上气，肺痈喉中水鸡声，射麻生姜辛苑夏，五味大枣并款冬。</p><p>又方：葶苈大枣汤</p><p>组成：苦葶苈（轻者五钱，重者一两）</p><p>大枣（去核，轻者五枚，重者十枚）</p><p>以水三钟，煎至一钟，服之。</p><p>【方歌】葶苈大枣治肺壅，欬不得卧有痈脓，葶苈苦寒泻实热，佐枣之甘和胃经。</p><p>又方：千金苇茎汤</p><p>组成：苇茎（二升）薏苡仁（炒）</p><p>瓜瓣（即冬瓜仁，各半升）　桃仁（去皮、尖、炒、研，五十粒）</p><p>水煎服。</p><p>【方歌】千金苇茎肺痈欬，微热烦满吐败浊，皮肤甲错宜苇茎，薏以桃仁瓜辨合。</p><p>又方：桔梗汤</p><p>组成：苦桔梗（一两）甘草（生，二两）</p><p>水煎服。</p><p>【方歌】桔梗汤用排余脓，肺痈吐脓米粥形，清热解毒须甘草，开湜肺气桔梗功。</p><p>又方：外台桔梗白散</p><p>组成：苦桔梗贝母（各三分）</p><p>巴豆（去皮熬，研如脂，一分）</p><p>上三味为散。强人饮服半钱匕，羸者减之。病在膈上者吐脓，在膈下者泻出。若下多不止，饮冷水一杯则定。</p><p>【方歌】外台桔梗白散方，肺痈便秘服之良，桔梗贝母与巴豆，药微方大功速强。</p><p>又方：金鲤汤</p><p>组成：金色活鲤鱼（约四两重，一尾）贝母（二钱）</p><p>先将鲤鱼连鳞剖去肚肠，勿经水气，用贝母细末掺在鱼肚内，线扎之，用上白童子便半大碗，将鱼浸童便内，重汤炖煮，鱼眼突出为度；少顷取出，去鳞骨，取净肉，浸入童便内，炖热。肉与童便作二、三次，一日食尽一枚，其功效甚捷。</p><p>【方歌】金鲤汤中效罕稀，法同贝母活鲤鱼，童使浸鱼重汤炖，肺痈烦热善能医。</p><p>又方：宁肺桔梗汤</p><p>组成：苦桔梗贝母（去心）</p><p>当归栝蒌仁（研）</p><p>生黄耆枳壳（麸炒）</p><p>甘草节桑白皮（炒）</p><p>防己百合（去心）</p><p>薏苡（炒，各八分）五味子地骨皮知母（生）</p><p>杏仁（炒，研）苦葶苈（各五分）</p><p>水二钟，姜三片，煎八分，不拘时服。</p><p>欬甚倍加百合。身热加柴胡、黄芩。大便不利，加蜜炙大黄一钱。小水涩滞，加灯心、木通。烦躁痰血加白茅根。胸痛加人参、白芷。</p><p>【方歌】宁肺桔梗肺痈耆，归蒌贝壳甘桑皮，防己百合葶五味，杏知苡仁地骨宜。</p><p>又方：紫苑茸汤</p><p>组成：紫苑茸犀角（末）</p><p>甘草（炙）人参（各五分）</p><p>桑叶（用经霜者）款冬花百合（去心）杏仁（炒，研）</p><p>阿胶（便润炒用，便燥生用）贝母（去心）</p><p>半夏（制）蒲黄（生，各七分）</p><p>引姜三片，水二钟，煎八分，将犀角末调入，食后服。</p><p>【方歌】紫苑茸汤参犀角，款冬桑叶杏百合，阿胶甘夏贝蒲黄，专医肺痈不久卧。</p><p>又方：清金宁肺丸</p><p>组成：陈皮白茯苓苦桔梗贝母（去心）</p><p>人参黄芩（各五钱）</p><p>麦冬（去心）地骨皮银柴胡川芎白芍（炒）胡黄连（各六钱）</p><p>五味子天冬（去心）</p><p>生地（酒浸，捣膏）熟地（捣膏）</p><p>归身白术（炒，各一两）</p><p>甘草（炙，三钱）</p><p>上为细末，炼蜜为丸，如梧桐子大，每服七十丸。</p><p>食远白滚汤送下。</p><p>【方歌】清金宁肺丸肺痈，陈苓桔贝参二冬，柴芩归芍黄连草，术味生熟地骨芎。</p><h2>大小肠痈</h2><p>【方歌】大小肠痈因湿热，气滞瘀血注肠中，初服大黄行瘀滞，脓成薏苡牡丹平。</p><p>【注】此二证俱由湿热气滞，凝结而成。或努力瘀血，或产后败瘀蓄积，流注于大肠、小肠之中。初起发热恶风自汗，身皮甲错，关元、天枢二穴隐痛微肿，按之腹内急痛，大肠痈多大便坠肿，小肠痈多小水涩滞，脉俱迟紧，此时痈脓未成，宜大黄汤下之；瘀血利尽，若小水闭涩，仍宜大黄汤加琥珀末、木通利之自效，若痈成日久不溃，身皮甲错，内无积聚，腹急腹痛，身无热而脉数者，系肠内陰冷，不能为脓，宜薏苡附子散主之；若脉见洪数，肚脐高突，腹痛胀满不食，动转侧身则有水声，便淋刺痛者，痈脓已成，宜薏苡汤主之；腹濡而痛，少腹急胀，时时下脓者，毒未解也，宜丹皮汤治之；如脓从脐出，腹胀不除，饮食减少，面白神劳，此属气血俱虚，宜八珍汤加牡丹皮、肉桂、黄耆、五味子敛而补之。患者转身动作，宜徐缓而勿惊，慎之。如耽延日久，因循失治，以致毒攻内藏，腹痛牵陰，肠胃受伤，或致陰器紫黑腐烂，色败无脓，每流污水，衾帏多臭，烦躁不止，身热缢干，俱属逆证。</p><p>关元穴又名小肠募，在脐下三寸。天枢穴又名大肠募，在脐旁开二寸。</p><p>方剂：大黄汤</p><p>组成：大黄（锉，炒）牡丹皮硝皮（研）芥子桃仁（炒，先以汤去皮、尖，双仁勿用）</p><p>上各等分，共锉碎，每用五钱。水二钟，煎至一钟，去渣，空心温服。以利下脓血为度，未利再服。</p><p>【方歌】大黄汤善治肠痈，少腹坚痛脓未成，牡丹皮与大黄妙，芥子桃仁硝石灵。</p><p>又方：薏苡附子散</p><p>组成：附子（炮，二分）败酱（五分）</p><p>薏苡仁（炒，一钱）</p><p>上为末，每服方寸匕，以水二合煎，顿服，小水当下。《三因》云：薏苡、附子同前，败酱用一两一分，每四钱水盏半，煎七分，去渣，空心服。</p><p>【方歌】薏苡附子散甲错，肠痈腹胀痛脉数，附子败酱薏苡仁，为末水煎空心服。</p><p>又方：薏苡汤　组成：薏苡仁栝蒌仁（各三钱）</p><p>牡丹皮桃仁（泥，各二钱）</p><p>水二钟，煎至一钟，不拘时服。</p><p>【方歌】薏苡汤治腹水声，肠痈便淋刺痛疼，牡丹皮栝括蒌子，还有桃仁薏苡仁。</p><p>又方：丹皮汤</p><p>组成：丹皮栝蒌仁（各一钱）</p><p>桃仁（泥）朴硝（各二钱）</p><p>大黄（五钱）</p><p>水二钟，煎一钟，去渣入硝，再煎数滚，不拘时服。</p><p>【方歌】丹皮汤疗肠痈证，腹濡而痛时下脓，硝黄丹蒌桃仁共，水煎服之有奇功。</p><p>又方：八珍汤（见溃疡门）</p><h2>胃痈</h2><p>【方歌】胃痈中脘穴肿疼，不欬不嗽吐血脓，饮食之毒七情火，候治肠痈大法同。</p><p>【注】此证初起，中脘穴必隐痛微肿，寒热如疟，身皮甲错，并无欬嗽，咯吐脓血。由饮食之毒，七情之火，热聚胃口成痈。脉来沈数者，初服清胃射干汤下之；若脉涩滞者，瘀血也，宜服丹皮汤下之，脉洪数者，脓成也，赤豆薏苡仁汤排之；体倦气喘作渴，小水频数者，肺气虚也，补中益气汤加麦冬、五味子补之。其候证生死、治法，与大、小肠痈同。</p><p>中脘穴又名胃募，在脐上四寸。</p><p>方剂：清胃射干汤</p><p>组成：射干升麻犀角麦冬（去心）</p><p>元参大黄黄芩（各一钱）芒硝栀子竹叶（各五钱）</p><p>水煎服。</p><p>【方歌】清胃射干汤射干，升麻犀角麦冬全，参芩大黄芒硝等，竹叶山栀胃痈痊。</p><p>又方：赤豆薏苡仁汤</p><p>组成：赤小豆薏苡仁防己甘草（各等分）</p><p>水二钟，煎八分，食远服。</p><p>【方歌】赤豆薏苡汤最神，甘己赤豆薏苡仁，胃痈脓成脉洪数，二钟水煎服八分。</p><p>又方：丹皮汤（见大、小肠痈）</p><p>补中益气汤（见溃疡门）</p><h2>脾痈</h2><p>【方歌】脾痈湿热瘀血凝，章门穴肿兼隐疼，腹胀嗌干小水短，利下湿瘀补收功。</p><p>【注】此证始发章门穴，必隐疼微肿。由过食生冷，兼湿热，或瘀血郁滞脾经而成。令人腹胀，咽嗌干燥，小水短涩，初宜大黄汤、赤豆薏苡仁汤，二方合而用之，以攻滞郁。二便通利，腹胀全消，宜六君子汤扶脾调理。顺逆看法与胃痈同。</p><p>章门穴又名脾募，在脐旁开六寸高上二寸。</p><p>又方：大黄汤（见大、小肠痈）</p><p>赤豆薏苡仁汤（见胃痈）</p><p>六君子汤（即香砂六君子汤去藿香、砂仁。见溃疡门）</p><h2>肝痈</h2><p>【方歌】肝痈愤郁气逆成，期门穴肿更兼疼，卧惊胠满溺不利，清肝滋肾即成功。</p><p>【注】此证始发期门穴，必隐痛微肿，令人两胠胀满胁痛，侧卧则惊，便溺艰难，由愤郁气逆而成。初服复元通气散</p><p>，次服柴胡清肝汤；痛胀已止，宜服六味地黄丸；脾虚食少，则佐以八珍汤，滋肾补脾，治之取效。禁用温补、针灸。</p><p>期门穴又名肝募，在乳旁一寸半，再直上一寸半。</p><p>方剂：复元通气散（见肿疡门）</p><p>柴胡清肝汤（见头部鬓疽）</p><p>六味地黄丸（见面部雀斑）</p><p>八珍汤（见溃疡门）</p><h2>心痈</h2><p>【方歌】心痈巨阙肿隐疼，酷吹嗜热火毒成，面赤口渴身作痛，治法陽热总宜清。</p><p>【注】此证始发巨阙穴，必隐痛微肿，令人寒热，身痛，头面色赤，口渴，随饮随干，由心火炽盛，更兼酷饮嗜热而成，宜服凉血饮。酒毒为病者，宜服升麻葛根汤治之，此证甚属罕有，但治法不可不备。</p><p>巨阙穴又名心募，在脐上六寸五分。</p><p>方剂：凉血饮组成：木通瞿麦荆芥薄荷白芷花粉甘草赤芍麦冬（去心）生地山栀子车前子连翘（去心，各等分）</p><p>引用灯心，若沛热加淡竹叶，水煎温服。</p><p>【方歌】凉血饮善治心痈，瞿荆荷芷草翘通，赤芍山栀干生地，车前花粉麦门冬。</p><p>又方：升麻葛根汤</p><p>组成：山栀升麻葛根白芍柴胡黄芩（各一钱）</p><p>黄连木通甘草（各五分）</p><p>水二钟，煎八分，不拘时服。</p><p>【方歌】升麻葛根汤山栀，酒毒心痈黄连宜，柴芍通芩升葛草，水煎温服不拘时。</p><h2>肾痈</h2><p>【方歌】肾痈肾经不足生，京门微肿隐隐疼，少腹肋下〔月真〕胀满，房劳形寒邪外乘。</p><p>【注】此证始发京门穴，必隐痛微肿，令人寒热往来，面白不渴，少腹及肋下〔月真〕胀塞满。由肾虚不足之人，房劳太过，身形受寒，邪气自外乘之。初服五积散，加细辛；寒尽痛止，宜用桂附地黄丸调理。</p><p>京门穴又名肾募，在身侧腰中监骨下肋间。</p><p>方剂：五积散</p><p>组成：苍术（炒，二钱）陈皮桔梗川芎当归白芍（各一钱）</p><p>麻黄枳壳（麸炒）</p><p>桂心干姜厚朴（各八分）白芷半夏（制）甘草（生）</p><p>茯苓（各四分）</p><p>引姜一片，水二钟，煎八分，不拘时服。</p><p>头痛恶寒者，加速须葱头三个，盖卧汗出甚效。</p><p>【方歌】五积散苍壳陈苓，麻黄半桔归芍芎，芷朴桂心干姜草，肾痈寒邪服成功。</p><p>又方：桂附地黄汤（见溃疡门）</p><h2>三焦痈</h2><p>【方歌】三焦痈由湿热凝，石门穴上肿隐疼，寒结治同肠痈法，内痈俱系膜内生。</p><p>【注】此证始发石门穴，必隐疼微肿，令人寒热往来，二便秘涩，由湿热遇寒凝结而成。治法与大、小肠痈同。凡内痈俱系膜内成患，外皮不腐。</p><p>石门穴又名三焦募，在脐下二寸。</p><h2>内痈总论</h2><p>凡人胸腹有十一募。募者，各藏府陰会之所也。《灵枢》云：发内痈、内疽者，其本经募上肉必浮肿，募中必时时隐痛，浮肿为痈，隐痛为疽，此即内痈、内疽之验也。兹内痈有治法，内疽无治法何也？盖内痈、内疽，其病原无殊，惟在根浅、根深之别耳。根浅为痈，根深为疽。若临证用药，攻补得宜，无不收效。至募有十一，而内痈仅九证者何也？盖胆府形如膜皮，无出无纳，汁清气洁，不生内痈、内疽。若夫膀胱亦如膜皮，中惟浊水，故古今书藉，并无讲及内痈内疽者，是以未敢详载。虽然中极穴即膀胱募也，今人间有中极穴或浮肿、或隐痛者，所见证候，竟同小肠痈，治法亦当按小肠痈治之可也。俟后之学者留意焉。</p><h2>验内痈法</h2><p>凡遇生内痈之人，与生黄豆五粒，嚼之口中无豆味者，是其候也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231807.html' class='pagedaohang'>【上一篇】<i>:外科卷下·肩部</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231805.html' class='pagedaohang'>【下一篇】<i>：外科卷下·肋部</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>