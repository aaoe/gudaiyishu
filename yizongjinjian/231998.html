<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_医宗金鉴四十一卷</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">医宗金鉴四十一卷</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231999.html' class='pagedaohang'>【上一篇】<i>:医宗金鉴四十二卷</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231997.html' class='pagedaohang'>【下一篇】<i>：杂病心法要诀·消渴总括</i></a></span>
</ul>
<div class="articleContent" id="articleContent"> <h2>神之名义</h2><p>1。形之精粹处名心，中含良性本天真，天真一气精神祖，体是精兮用是神。</p><p>【注】动植之物，一有其形，则形之至精，至粹之处，即名曰心。动物之心者，形若垂莲中含天之所赋，虚灵不昧之灵性也。植物之心者，即中心之芽，中含天之所赋，生生不巳之生意也。此形若无此心，则形无主宰，而良性，生意亦无着落矣。此心若无良性，生意，则心无所施用，不过是一团死肉，一枯草木之芽耳。盖人虽动物之贵，而其中含良性与一切动物皆同，本乎天真也。天真之气，分而言之为精，气，神。故曰：以精为体，以神为用也。合而言之，浑然一气，故曰：天真一气，精神之祖也。</p><h2>神之变化</h2><p>2。神从精气妙合有，随神往来魂陽灵，并精出入陰灵魄，意是心机动未形，意之所专谓之志，志之动变乃思名，以思谋远是为虑，用虑处物智因生。</p><p>【注】魂，陽之灵，随神往来，魄，陰之灵，并精出入。盖神机不离乎精气，亦不杂乎精气，故曰：妙合而有也。故指神而言，则神超乎精气之外。指精气而言，则神寓乎精气之中。意者，心神之机，动而未形之谓也。志者，意所专注也。思者，志之变动也。虑者，以思谋远之谓也。智者，以虑处物之谓也。此皆识神变化之用也。</p><h2>五脏神情</h2><p>3。心藏神兮脾意智，肺魄肝魂肾志精，气和志达生喜笑，气暴志愤恚怒生，忧思系心不解散，悲哭哀苦凄然情，内生惧恐求人伴，外触骇然响动惊。</p><p>【注】五脏所藏七神：心藏神，脾脏意与智，肺藏魄，肝藏魂，肾藏精与志也。五脏所生七情：心生喜：肝生怒，脾生忧，思，肺生悲，肾生恐也。气和则志达，故生喜笑。气暴则志愤，故生恚怒。系心不解散，故生忧思。凄心则哀苦，故生悲哭。内恐外触非常事物，故生恐惧惊骇也。</p><h2>神病治法</h2><p>朱砂安神丸</p><p>4。内生不恐心跳悸，悸更惊惕是怔忡，善忘前言曰健忘，如昏似慧恍惚名，失志伤神心胆弱，痰饮九气火相乘，清热朱连归地草，余病他门治法精。</p><p>【注】惊悸，怔忡，健忘，恍惚，失志，伤神等病，皆因心虚胆弱，诸邪得以乘之也。心气热者，先用朱砂安神丸以清之。其余虚实诸邪，则当以虚损，九气，癫痫，痰饮等门合证拣方，自有效法之处。</p><p>仁熟散</p><p>5。恐畏不能独自卧，胆虚气怯用仁熟，柏仁地枸味萸桂，参神菊壳酒调服。</p><p>【注】恐畏不能独自卧者，皆因气怯胆虚也。仁熟散，即柏子仁，熟地黄，枸杞子，五味子，山茱萸，桂心，人参，茯神，菊花，枳壳，为末，老酒调服也。</p><h2>癫痫总括</h2><p>1。经言癫狂本一病，狂乃陽邪癫是陰。癫疾始发意不乐，甚则神痴语不伦。狂怒凶狂多不卧，目直骂詈不识亲。痫发吐涎昏噤倒，抽搐省后若平人。</p><p>【注】李时珍曰：经有言癫狂疾者，又言癫疾为狂者，是癫狂为兼病也。邪入于陽者狂，邪入于陰者癫。盖癫疾始发，志意不乐，甚则精神呆痴，言语不伦，而睡如平时，以邪并于陰也。狂疾始发多怒不卧，甚则凶狂欲杀，目直骂詈，不识亲疏，而夜多不卧，以邪并于陽也。然俱不似痫疾，发则吐涎，神昏猝倒无知，口噤牙紧，抽搐时之多少不等，而省后起居饮食皆若平人为别也。痫虽分而为五，曰：鸡，马，牛，羊，猪名者，以病状偶类故也。其实痰，火，气，惊，四者而巳，所以为治同乎癫狂也。</p><p>三圣散　青州白丸子　滚痰丸　遂心丹　矾郁丸　控涎丹　抱胆丸　镇心丹</p><p>2。癫狂痫疾三圣吐，风痰白丸热滚痰，痰实遂心气矾郁，痰惊须用控涎丹，无痰抱胆镇心治，发灸百会自然安，初发皂角灌鼻内，涎多欲止点汤盐。</p><p>【注】癫狂痫疾初起多痰者，先以三圣散吐之。风盛有痰者，用青州白丸子。热盛有痰者，用礞石滚痰丸（青礞石，沉香，百药煎，川大黄，黄芩）。痰而形气实者用遂心散，甘遂，朱砂，猪心也。痰而兼气郁者用矾郁丸，白矾，郁金也。痰而兼惊者用控涎丹；无痰神轻因而惊悸者用镇心丹，抱胆丸，皆成方也。痫病发时炙百会，不拘壮数，以苏为止。再发再炙，以愈为度。初发用皂角汁灌鼻内，其风涎即从鼻口中涕唾而出，若苏后其涎不止，以盐汤服之自止。</p><h2>诸气总括</h2><p>寒气　？？气　喜气　怒气　劳气　思气　悲气　恐气　惊气1。一气触为九寒？？，喜怒劳思悲恐惊。寒收外束腠理闭，？？泄内蒸腠理通，喜则气缓虚极散，劳耗思结气难行，怒气逆上甚呕血，下乘脾虚飧泻成，恐则气下伤精志，惊心无倚乱怔忡，悲消荣卫不散布，壮行弱着病丛生。</p><p>【注】一气流行不为邪触，何病之有？若为寒触，外束皮肤，腠理闭，其气收矣，即寒病也。？？，火也。若为火触，热蒸汗出，腠理开，其气泄矣。即暑病也。若为喜触，喜则气和志达，其气缓矣。素中虚极者，缓则气散，即暴脱也。若为劳触，劳则喘息，且汗出，其气耗矣，即劳倦也。若为思触，心有所存，气留不行，其气结矣，即郁气也。若为怒触，怒则气逆甚呕血，其气上矣。上极而下乘脾之虚，则为飧泄也。若为恐触，恐则精却伤精志，其气下矣。若为惊触，心无所根据，神无所归，虑无所定，其气乱矣。怔忡心动，不安之病也。若为悲触，心肺气戚，荣卫不散，其气消矣。凡此九气丛生之病，壮者得之气行而愈，弱者得之气着为病也。</p><h2>诸气辨证</h2><p>2。短气气短不能续，少气气少不足言，气痛走注内外痛，气郁失志怫情间，上气气逆苏子降，下气气陷补中宣，臭甚伤食肠胃郁，减食消导自然安。</p><p>【注】短气者，气短而不能续息也；少气者，气少而不能称形也，皆为不足之证。气痛者，气为邪阻，气道不通，或在经络，或在脏腑，攻冲走注疼痛也。上气，乃浊气上逆；下气，为清气下陷。气郁者，或得于名利失志，或得于公私怫情，二者之间也。浊气上逆，苏子降气汤。清气下陷，补中益气汤，甚者加诃子，五味子。然清气下陷，下气不甚臭秽，惟伤食下气，甚臭甚秽，乃肠胃郁结，谷气内发，而不宣通于肠胃之外。郁在胃者，上噫气也。郁在肠者，下矢气也。补中益气汤，方见内伤门。</p><h2>诸气治法</h2><p>3。寒热热寒结者散，上抑下举惊者平，喜以恐胜悲以喜，劳温短少补皆同。</p><p>【注】寒者热之，麻黄理中是也。热者寒之，白虎生脉是也。结者散</p><p>之，越鞠解郁是也。上者抑之，苏子降气是也。下者举之，补中益气是也。惊者平之，镇心，妙香是也。喜以恐胜，悲以喜胜，以情治情是也。劳者温之，短气，少气者补之，保元四君是也。</p><h2>木香流气饮</h2><p>4。木香流气调诸气，快利三焦荣卫行，达表通里开胸膈，肿胀喘嗽气为疼，六君丁皮沉木桂，白芷香附果苏青，大黄枳朴槟蓬术，麦冬大腹木瓜通。</p><p>【注】木香流气饮，调治一切诸气为病，其功能快利三焦，通行荣卫，外达表气，内通里气，中开胸膈之气，其水肿胀满，气壅喘嗽，气痛走注，内外疼痛，并皆治之。即人参，白术，茯苓，灸草，橘皮，半夏，丁皮，沉香，木香，中桂，白芷，香附，草果，苏叶，青皮，大黄，枳壳，厚朴，槟榔，蓬术，麦冬，大腹皮，木瓜，木通也。</p><h2>分心气饮</h2><p>5。分心气饮治七情，气滞胸腹不流行，正减芷朴通木附，麦桂青桑槟壳蓬。</p><p>【注】分心气饮，治七情气滞，胸腹之病。正者，谓藿香正气散也。</p><p>正减也，谓即藿香正气散方减白芷，厚朴，加木通，木香，香附，麦冬，官桂，青皮，桑皮，槟榔，枳壳，蓬术也。</p><p>苏子降气汤　越鞠汤</p><p>6。苏子降气气上攻，下虚上盛气痰壅，喘咳涎嗽胸膈满，气秘气逆呕鲜红，橘半肉桂南苏子，前朴沉归甘草同。郁食气血痰湿热，越鞠苍栀曲附芎。</p><p>【注】苏子降气汤，治下虚上盛，气壅上攻，喘咳涎嗽，胸膈满闷，气秘便难，气逆呕血，即橘皮，半夏，肉桂，南苏子，前胡，厚朴，沉香，当归，甘草也。越鞠汤治六郁--食郁，气郁，血郁，痰郁，湿郁，热郁，即苍术，山栀，神曲，香附，抚芎也。夫气郁之病若久，必与血，痰，湿，热，饮，食相合，故治郁之方，可治气郁也。其气实者加木香。气虚者加人参。血实者加红花。血虚者加当归。痰多者加半夏。湿多者加白术。热多者加萸，连。饮多者加茯苓。食多者加麦蘖。在临证者消息耳。</p><p>四七汤</p><p>7。四七七气郁生痰，梅核吐咯结喉间，调和诸气平和剂，半苓厚朴紫苏煎，快气橘草香附入，妇人气病效如仙，恶阻更加芎归芍，气痰浊带送白丸。</p><p>【注】四七汤，治七情过节，七气病生，郁结生痰，如絮如膜，凝结喉间，咯之不尽，咽之不下，名曰梅核气。日久不愈，变生噎膈，上吐涎沫，下秘二便也。宜用此平和之剂，即半夏，茯苓，厚朴，紫苏叶也。胸腹中气不快，加橘皮，甘草，香附，亦治妇人一切气病。妇人有孕喜吐者，名曰恶阻，更加川芎，当归，白芍。妇人肥白，多痰气郁，有白浊带下者，亦以本方送青州白丸子可也。</p><p>镇心丹　妙香散</p><p>8。惊实镇心朱齿血，惊虚妙香木麝香，山药茯神参耆草，朱砂桔梗远苓菖。</p><p>【注】心气实病惊者，宜用镇心丹，即朱砂，龙齿末等分，猪心血为芡实大丸，每服三丸，麦冬汤下。心气虚病惊者，宜用妙香散加菖蒲，即木香，麝香，山药，茯神，人参，黄耆，炙草，朱砂，桔梗，远志，茯苓，石菖蒲也。</p><h2>遗精总括</h2><p>1。不梦而遗心肾弱，梦而后遗火之强，过欲精滑清气陷，久旷溢泻味醇伤。</p><p>【注】不梦而遗，谓无所感于心而自遗，则为心肾虚弱不固也。梦而后遗，谓有所感于心，相火煽而强迫之，则为二火之强不固也。或过欲之人，日惯精滑，或清气不足，下陷不固，或久旷之人，精盛溢泻，或醇酒厚味，火强不固，皆为是病也。</p><p>龙骨远志丸　坎离既济汤　封髓丹</p><p>2。心肾虚弱朱远志，龙骨神苓菖蒲参，久旷火旺地知柏，胃虚柏草缩砂仁。</p><p>【注】龙骨远志丸，治心肾虚弱，不梦而遗者，即龙骨，朱砂，远志，茯神，茯苓，石菖蒲，人参也。坎离既济汤，治梦而后遗，火强久旷者，即生地，黄柏，知母也。若胃虚食少便软，则不宜生地，知柏，恐苦寒伤胃，故宜封髓丹，即黄柏，甘草，缩砂仁也。</p><p>补精丸</p><p>3。精出不止陽不痿，强中过补过婬成，久出血痛形羸死，或发消渴或发痈，陽盛坎离加龙骨，实热解毒大黄攻，调补骨脂韭山药，磁石苁蓉参鹿茸。</p><p>【注】精出不止，陽强不倒，名曰强中。此病皆因过服房术中补药，或贪婬过欲而成也。若不急治，日久精尽，陽强不化，迫血而出，疼痛不巳，形羸而死。或不即死，亦必发消渴，大痈也。陽盛陰虚者，宜大坎离既济汤，加生龙骨清而补之。形实热盛者，宜黄连解毒汤，加大黄先攻其热可也。病后热去，调理宜补精丸，即补骨脂，韭子，山药，磁石，肉苁蓉，人参，鹿耳也。</p><h2>浊带总括</h2><p>1。浊病精窍溺自清，秽物如脓陰内疼，赤热精竭不及化，白寒湿热败精成。</p><p>【注】赤多属热，亦有浊带日久，精竭陽虚，不及化白而属寒者。白多属寒，亦有败精湿热酿成腐化，变白而属热者。是则不可概以寒热论赤白也。</p><p>清心莲子饮　萆薢分清饮　珍珠粉丸</p><p>2。浊热清心莲子饮，寒萆菖乌益草苓，湿热珍珠炒姜柏，滑黛神曲椿蛤同。</p><p>【注】赤浊带下属热者，宜用清心莲子饮，方在淋门。白浊带下属寒者，宜用萆薢分清饮，即萆薢，菖蒲，乌药，益智，甘草，茯苓也。</p><p>赤白浊带下属湿热者，宜用珍珠粉丸，即炒黑姜，炒黄柏，滑石，青黛，炒神曲，炒椿皮，蛤粉也。</p><p>黑锡丹</p><p>3。黑锡上盛下虚冷，精竭陽虚火上攻，上壅头痛痰气逆，下漏浊带白婬精，骨脂茴香葫芦巴，肉蔻桂附木金樱，沉香陽起巴戟肉，硫铅法结要研明。</p><p>【注】赤白带下属虚寒者，及虚陽上攻，头痛喘嗽，痰壅气逆，俱宜黑锡丹。即补骨脂，小茴香，葫芦巴，肉蔻，附子，肉桂，木香，金樱子，沉香，陽起石，巴戟，硫黄，黑铅也。</p><h2>痰饮总括</h2><p>1。陰盛为饮陽盛痰，稠浊是热沫清寒，燥少粘连咯不易，湿多易出风掉胘，膈满呕吐为伏饮，支饮喘咳肿卧难，饮流四肢身痛溢，嗽引胁痛谓之悬，痰饮素盛今暴瘦，漉漉声水走肠间，饮留肺胸喘短渴，在心下悸背心寒。</p><p>【注】饮则清稀，故为陰盛。痰则稠浊，故为陽盛。稠浊，是热痰属心也。沫清，是寒痰属肾也。少而粘连咯不易出，是燥痰属肺也。多而易出，是湿痰属脾也。搐搦眩晕，是风痰属肝也。膈上痰满，呕吐痰涎，此饮留于膈间，名曰伏饮也。喘咳面肿不得卧，此饮留于肺，名曰支饮也。饮流四肢，身体重痛，此饮留行于体，名曰溢饮也。咳嗽引胁疼痛，此饮留于胁下，名曰悬饮也。素盛今瘦，漉漉有声，水走肠间，此饮留于肠胃，名曰痰饮也。凡饮留于胸肺，则喘满短气而渴。饮留于膈下，则心下悸或背心寒冷也。</p><p>二陈汤　燥痰汤</p><p>2。诸痰橘半茯苓草，惟有燥者不相当，风加南星白附子，热加芩连寒桂姜，气合四七郁香附，虚入参术湿入苍；燥芩旋海天冬橘，风消枳桔贝蒌霜。</p><p>【注】诸痰，谓一切痰，皆宜二陈汤治之。即橘红，半夏，茯苓，甘草也。因有苓，半，性过渗燥，故与燥痰不相当也。根据本方风痰加南星，白附子。热痰加黄芩，黄连。寒痰加干姜，肉桂。气痰加厚朴，苏叶，即是合四七汤也。因郁生痰加香附。气虚有痰加人参，白术即六君子汤也。湿痰加苍术。燥痰宜用燥痰汤，即枯黄芩，旋覆花，海石，天冬，橘红，风化芒硝，枳壳，桔梗，贝母，枯蒌霜也。</p><p>茯苓指迷丸</p><p>3。茯苓风消枳壳半，痰饮平剂指迷丸，寒实瓜蒂透罗治，热实大陷小胃丹。</p><p>【注】指迷丸，治一切痰饮平和之剂，即茯苓，风化芒硝，枳壳，半夏也。痰饮寒实者，用瓜蒂散吐之，或用透罗丹下之。热实者，在膈上用大陷汤，丸，在三焦用小胃丹攻之。</p><p>半夏茯苓汤加丁香汤　越婢加术汤</p><p>4。流饮控涎苓桂治，伏饮神佑半苓丁，支饮葶苈悬十枣，溢饮越术小青龙。</p><p>【注】留饮者，谓一切饮留于上下，内外也。实者用控涎丹攻之，虚者用苓桂术甘汤温之。伏饮实者用神佑丸，虚者用半夏三钱，茯苓二钱，丁香一钱，生姜三钱，煎服治之，即半夏茯苓汤加丁香也。支饮用葶苈大枣汤。悬饮用十枣汤治之。溢饮有热者用越婢加术汤，即黄麻，石膏，甘草，生姜，大枣，加苍术也。有寒者用小青龙汤治之。</p><h2>咳嗽总括</h2><p>1。有声曰咳有痰嗽，声痰俱有咳嗽名，虽云脏腑皆咳嗽，要在聚胃关肺中。胃浊脾湿嗽痰本，肺失清肃咳因生，风寒火郁燥痰饮，积热虚寒久劳成。</p><p>【注】有声无痰曰咳，有痰无声曰嗽，有声有痰曰咳嗽。『内经』虽云：五脏六腑皆令人咳。而大要皆在聚于胃，关于肺也。因胃浊，则所游溢之精气，与脾湿所归肺之津液皆不能清，水精之浊，难于四布，此生痰之本，为嗽之原也。肺居胸中，主气清肃。或为风寒外感，或为痰热内干清肃，有失降下之令，因气上逆而咳嗽也。久劳成，谓久病咳嗽不已，伤肺成劳也。</p><p>参苏饮　芎苏饮　香苏饮　茯苓补心汤</p><p>2。参苏感冒邪伤肺，热寒咳嗽嚏痰涎，气虚用参实减去，二陈枳桔葛苏前，头痛加芎喘加杏，芩因热入麻干寒，虚劳胎产有是证，补心四物量抽添。</p><p>【注】参苏饮，治感冒风寒伤肺，咳嗽嚏唾痰唌发热恶寒也，即人参，苏叶，橘红，半夏，茯苓，甘草，枳壳，桔梗，前胡，葛根也。形气虚者，必用人参，若形气实，减去可也。若头痛，根据本方去人参，以前胡易柴胡加川芎，名芎苏饮。若喘嗽，根据本方去人参加杏仁，名杏苏饮。若内有热，加黄芩，有寒加麻黄，干姜。若虚劳之人，及胎前产后而有是病，根据本方合四物汤，名茯苓补心汤，量其虚实，寒热加减可也。</p><p>泻心散　葶苈泻白散</p><p>3。泻白肺火郁气分，喘咳面肿热无痰，桑骨甘草寒麻杏，血分加芩热甚连，咳急呕逆青橘半，郁甚失音诃桔添，停饮喘嗽不得卧，加苦葶苈效通仙。</p><p>【注】泻白散，即桑皮，地骨皮，甘草也。治喘嗽面肿，无痰身热，是为肺经火郁气分。若无汗，是为外寒郁遏肺火，加麻黄，杏仁以发之。若无外证惟面赤，是为肺经火郁血分，加黄芩。内热甚者，更加黄连以清之。咳急呕逆者，加青皮，橘红，半夏以降之。火郁甚而失音者，加诃子肉，桔梗以开之。若喘嗽面浮不得卧者，是为兼有停饮，加苦葶苈以泻之，名葶苈泻白散。</p><p>清肺汤</p><p>4。清肺肺燥热咳嗽，二冬母草橘芩桑，痰加蒌半喘加杏，快气枳桔敛味良。</p><p>【注】清肺汤，即麦冬，天冬，知母，贝母，甘草，橘红，黄芩，桑皮也。有痰燥而难出，加栝蒌子。痰多加半夏。喘加杏仁。胸膈气不快加枳壳，桔梗。久则宜敛，加五味子。</p><p>清燥救肺汤</p><p>5。喻氏清燥救肺汤，肺气虚燥郁咳方，参草麦膏生气液，杏枇降逆效功长，胡麻桑叶阿润燥，血枯须加生地黄，热甚牛黄羚犀角，痰多贝母与蒌霜。</p><p>【注】喻氏，喻嘉言也。枇，枇杷叶也。羚羊角，犀角也。蒌霜，栝蒌霜也。</p><p>透罗丹　泻肺丸</p><p>6。寒实痰清透罗丹，咳时涎壅气出难，巴杏大牵皂半饼，热实痰稠泻肺丸。</p><p>【注】寒实痰盛涎清，热实痰盛稠粘，皆能令人咳嗽。嗽时痰涎顿壅，气闭难出。寒实者用透罗丹，即巴豆，杏仁，大黄，牵牛，皂角，半夏共为末，蒸饼为小丸，量服，方出『丹溪心法·附余』。热实者，宜泻肺丸，方见失血门。</p><p>人参泻肺汤</p><p>7。积热伤肺宜泻肺，喘嗽痰多粘色黄，胸膈满热大便涩，凉膈枳桔杏参桑。</p><p>【注】人参泻肺汤，即凉膈散，栀子，连翘，薄荷，黄芩，大黄，甘草，枳壳，桔梗，杏仁，人参，桑皮也。</p><p>钟乳补肺汤</p><p>8。补肺虚寒喘嗽血，皮毛焦枯有多年，生脉菀款桑皮桂，钟英糯米枣姜煎。</p><p>【注】补肺汤，即人参，麦冬，五味子，款冬花，紫菀，桑皮，桂枝，钟乳石，白石英，糯米，大枣，生姜也。</p><p>人参养肺汤</p><p>9。养肺平剂肺气虚，劳久喘嗽血腥宜，参草杏阿知母枣，乌梅罂粟骨桑皮。</p><p>【注】人参养肺汤，为治肺气虚损久劳，不寒不热之平剂也。其方即人参，炙草，杏仁，阿胶，知母，大枣，乌梅，罂粟壳，地骨皮，桑皮也。</p><p>清宁膏　太平丸</p><p>10。咳嗽痰血清宁治，甘桔麦地橘龙圆，薏米川贝薄荷末，血过于痰太平丸。</p><p>【注】咳嗽痰少血多，用太平丸。方，诸书俱有。</p><p>琼玉膏　杏酥膏</p><p>11。琼玉膏治肺虚劳，肺痿干嗽咳涎滔，生地膏蜜参苓末，不虚燥蜜杏酥膏。</p><p>【注】琼玉膏治虚燥，先以生地煎膏，后入炼白密，人参，茯苓末，搅成膏。杏酥膏治不虚而燥，以杏仁霜，奶酥油，炼白蜜，溶化合膏。</p><h2>喘吼总括</h2><p>1。喘则呼吸气急促，哮则喉中有响声，实热气粗胸满硬，虚寒气乏饮痰清。</p><p>【注】呼吸气出急促者，谓之喘急。若更喉中有声响者，谓之哮吼。</p><p>气粗胸满不能布息而喘者，实邪也，而更痰稠便硬者，热邪也。气乏息微不能续息而喘，虚邪也，若更痰饮清冷，寒邪也。</p><h2>喘急死证</h2><p>2。喘汗润发为肺绝，脉涩肢寒命不昌，喘咳吐血不得卧，形衰脉大气多亡。</p><p>【注】气多，谓出气多，入气少也。</p><p>华盖汤　千金定喘汤　葶苈大枣汤</p><p>3。外寒喘吼华盖汤，麻杏苏草橘苓桑，减苓加芩款半果，饮喘难卧枣葶方。</p><p>【注】外寒伤肺喘急，用华盖散。即麻黄，杏仁，苏子，甘草，橘红，赤茯苓，桑皮也。根据本方减茯苓，加黄芩，款冬花，半夏，白果，名千金定喘汤，治哮吼表寒之喘。葶苈大枣汤，治停饮不得卧之喘也。</p><p>萝皂丸　苏子降气汤</p><p>4。火郁喘急泻白散，痰盛作喘萝皂丸，蒌仁海石星萝皂，气喘苏子降气痊。</p><p>【注】面赤浮肿，谓之火郁之喘，宜泻白散。痰盛声急，谓之痰喘，宜萝皂丸。无痰声急，谓之气喘，宜苏子降气汤。方在诸气门。</p><p>五味子汤　黑锡丹　肾气汤　人参理肺汤</p><p>5。气虚味麦参陈杏，虚寒黑锡肾气汤，日久敛喘参桔味，麻杏罂粟归木香。</p><p>【注】五味子汤，即五味子，麦冬，人参，陈皮，杏仁也。人参理肺汤，即人参，桔梗，五味子，麻黄，杏仁，罂粟壳，当归，木香也。</p><p>黑锡丹，方在浊带门。肾气汤，方在虚劳门。</p><h2>肿胀总括</h2><p>1。卫气并脉循分肉，内伤外感正邪攻，外邪客脉为脉胀，邪留分肉肤胀生。</p><p>【注】经曰：卫气之在身也，常然并脉循分肉行，陰陽相随，何病之有？若其人内伤七情，外感六气，饮食失节，劳役过度，则邪正相攻，荣卫失和。卫气与风寒之邪客于脉中，则为脉胀。卫气与风寒之邪留于分肉，则为肤胀也。</p><h2>诸脉胀单腹胀肤胀鼓胀</h2><p>2。脉胀筋起络色变，久成单腹末脱清，肤胀？？？？初不硬，缠绵气鼓胀膨膨。</p><p>【注】脉胀之证，腹筋起，络色变，久而不巳，则成单腹胀，四末脱瘦清冷也。肤胀之证？？？？然初不坚硬，缠绵不愈，则成气鼓胀满，膨膨急硬也。</p><h2>肠覃石瘕</h2><p>3。外邪干卫客肠外，肠覃月事以时行，外邪干营客胞内，石瘕经闭状妊盈。</p><p>【注】风寒之邪，不客于脉中分肉，而干卫气，深入客于肠外，僻而内着，日以益大，状如怀子，月事仍以时行，名曰肠覃。或干营气，深入客于胞中，恶血留止，日以益大，状如怀子，月事不以时下，名曰石瘕，此皆生于女子，在男子则为疝病也。</p><h2>水胀石水风水</h2><p>4。皮厚色苍多是气，皮薄色泽水湿成，气速安卧从上下，水渐难眠咳喘征，石水少腹肿不喘，风水面肿胫足同，石水陰邪寒水结，风水陽邪热湿凝。</p><p>【注】凡肿胀之病，皮厚色苍者，皆属气也。皮薄色泽者，皆属水也。气，陽也，陽性急，故为胀速，每从上肿而渐下，得以安卧，邪在外也。水，陰也，陰性迟，故为胀渐，每从下肿而渐上，更有咳喘不能卧之征也。石水之征，少腹肿满，水在下，故不喘也。上肿曰风，下肿曰水。故风水之证，面与胫足同肿也。然石水属陰邪，故曰寒结也。风水属陽邪，故曰热湿凝也。</p><h2>胀满水肿死证</h2><p>5。腹胀身热及失血，四末清脱泻数行，肿起四肢后入腹，利旋满肿腹筋青，唇黑脐突陰囊腐，缺盆脊背足心平，脉大时绝或虚涩，肿胀逢之却可惊。</p><p>【注】腹胀身热，陽盛胀也，若吐衄泻血，则陰亡矣。四肢瘦冷，陰盛胀也，若数泻不止，则中脱矣。先肿胀腹，后散四肢者可治。先肿四肢，后归入腹者不治。肿胀之病多实，服利下之药，旋消旋起，则为正不胜邪，亦不治。腹筋青涨高起，肿胀苍黑，脐肿突出，陰囊肿腐，缺盆脊背肿平，足心肿平，则五脏伤，皆不治也。脉大而时绝，或虚涩细，则气血败，皆死脉也。</p><h2>木香流气饮</h2><p>6。肤胀脉胀通身胀，单腹鼓胀四肢平，肤胀木香流气饮，脉胀加姜黄抚芎。</p><p>【注】肤胀，皮肤胀也，脉胀，经脉胀也。此二胀皆通身胀也。单腹胀，四肢不胀。鼓胀，其胀如鼓。此二胀，皆腹胀四肢不胀也。肤胀宜用木香流气饮，脉胀亦用此汤，更加姜黄，抚芎也。方在诸气门。</p><p>厚朴散　下瘀血汤</p><p>7。单腹鼓胀分气血，气实肠覃厚朴榔，木枳青陈遂大戟，血实石瘕下瘀汤。</p><p>【注】单腹胀，鼓胀，当分气血而治。肠覃亦气病也，故同气实胀者一治之，皆用厚朴散，即厚朴，槟榔，木香，枳壳，青皮，陈皮，甘遂，大戟。石瘕亦血病也，故同血实胀者一治之，宜用下瘀血汤，即大黄，桃仁，？？虫，甘遂也。</p><p>寒胀中满分消汤　热胀中满分消汤</p><p>8。气虚胀病分寒热，中满分消有二方，寒胀参耆归苓朴，半夏吴萸连二姜，升柴乌麻青柏泽，荜澄草蔻益木香，热缩六君知猪泽，枳朴芩连干姜黄。</p><p>【注】胀有虚，实，寒，热，若胀而形气虚少寒者，宜用寒胀中满分消汤，即人参，黄耆，当归，茯苓，厚朴，半夏，吴萸，黄连，干姜，生姜，升麻，柴胡，川乌，麻黄，青皮，黄柏，泽泻，荜澄茄，草豆蔻，益智，木香也。胀而形气虚少热者，宜用热胀中满分消汤，即缩砂，人参，白术，茯苓，炙草，广皮，半夏，知母，猪苓，泽泻，枳壳，厚朴，黄连，干姜，姜黄也。</p><h2>水肿治法</h2><p>9。上肿多风宜乎汗，下肿多湿利水泉，汗宜越婢加苍术，利用贴脐琥珀丹，外散内利疏凿饮，喘不得卧苏葶先，陽水热浚湿神佑，陰水实脾肾气丸。</p><p>【注】从上肿者，多外感风邪，故宜乎汗。从下肿者，多内生湿邪，故宜乎利水。外散风水，宜用越婢汤加苍术，即麻黄，石膏，甘草，苍术也。内利水湿，宜用贴脐等法。一以巴豆去油四钱，水银粉二钱，硫黄一钱，研匀成饼，先用新绵一片布脐上，内饼，外用帛缚，时许自然泻下恶水，待下三五次，去药以粥补住。日久形羸，隔一日取一次，一饼可救三，五人。一以鲜赤商陆根，杵烂贴脐上，以帛缚定，水自小便出。一以田螺四个，大蒜五个，车前子末三钱，研成饼，贴脐中，以帕缚之，少时尿利即愈。或内服沉香琥珀丸，即苦葶苈子，真郁李仁，防己，沉香，陈皮，琥珀，杏仁，苏子，赤茯苓，泽泻，麝香也。若通身肿，则当外散内利，宜用疏凿饮子两解之。若水盛上攻，喘急不得卧，则当用苏子葶苈丸以定喘，即此二味，等分为末，枣肉丸。陽水属热实者，热盛宜用大圣浚川散；湿盛宜用舟车神佑丸以下之。二方在『医宗必读』。陰水属寒虚者，脾虚不食便软，宜用实脾饮；肾虚胫足冷硬，宜用肾气丸。</p><p>疏凿饮子　茯苓导水汤</p><p>10。水肿两解疏凿饮，和剂茯苓导水汤，疏凿椒目赤小豆，槟榔商陆木通羌，秦艽大腹苓皮泽，茯苓导水泽芩桑，木香木瓜砂陈术，苏叶大腹麦槟榔。</p><p>【注】水肿，外散内利两解，峻者疏凿饮，即椒目，赤小豆，槟榔，商陆，木通，羌活，秦艽，大腹皮，茯苓皮，泽泻也。外散内利两解和者，茯苓导水汤，即泽泻，茯苓，桑皮，木香，木瓜，砂仁，陈皮，白术，苏叶，大腹皮，麦冬，槟榔也。</p><h2>实脾饮</h2><p>11。里实自然寻浚佑，里虚实脾四君香，木瓜附子大腹子，厚朴草果炒干姜，投诸温补俱无验，欲诸攻下又难当，须行九补一攻法，缓求淡食命多昌。</p><p>【注】里实二便涩者，直用浚川散，神佑丸。里虚二便通者，宜用实脾饮，即人参，白术，茯苓，炙草，木香，木瓜，川附子，大腹子，厚朴，草果，炒干姜也。肿胀之病属虚寒者，自宜投诸温补之药，而用之俱无效验者，虚中必有实邪也。欲投诸攻下之药，而又难堪，然不攻之终无法也，须行九补一攻之法。是用补养之药九日，俟其有可攻之机，而一日用泻下之药攻之。然攻药亦须初起少少与之，不胜病，渐加之，必审其药与元气当，逐邪而不伤正，始为法也。其后或补七日，攻一日，补五日，攻一日，补三日，攻一日，缓缓求之，以愈为度。若能戒盐酱，淡食百日，多有生者。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/231999.html' class='pagedaohang'>【上一篇】<i>:医宗金鉴四十二卷</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/231997.html' class='pagedaohang'>【下一篇】<i>：杂病心法要诀·消渴总括</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>