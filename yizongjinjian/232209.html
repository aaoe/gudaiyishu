<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·果实菜谷禁忌并治第二十五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·果实菜谷禁忌并治第二十五</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232210.html' class='pagedaohang'>【上一篇】<i>:订正仲景全书金匮要略注·订正仲景全书金匮要略注正误存疑篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232208.html' class='pagedaohang'>【下一篇】<i>：订正仲景全书金匮要略注·禽兽鱼虫禁忌并治第二十四</i></a></span>
</ul>
<div class="articleContent" id="articleContent"> <h2>果实菜谷禁忌并治第二十五</h2><p>《内经》曰：天食人以五气，地食人以五味，果实菜谷皆地产也。又云：五谷为养，五果为助，五菜为充，是以草实曰蓏，木实曰果。礼云：枣曰新之，栗曰撰之，桃曰□之，柤梨曰攒之，则治果实有法矣。烹葵断壶，纪乎豳风，芥酱芼羹，以养父母，则用五菜有道矣。牛宜稌，羊宜黍，豕宜稷，犬宜粱，雁宜麦，则配五谷有方。然其物有不宜常食者，有不宜食者。经云：陰之所生，本在五味，陰之五宫，伤在五味，人安可不知其所禁忌乎？</p><p>□</p><p>果子生食生疮。</p><p>【注】</p><p>果生之性，多湿多热而有毒，或生食之，故令生疮，腹胀作泄。</p><p>□</p><p>果子落地经宿，虫蚁食之者，人大忌食之。</p><p>【注】</p><p>凡果落地，隔夜尚不可食，而况虫蚁食者乎？见之者切不可食。</p><p>□</p><p>生米停留多日，有损处，食之伤人。</p><p>【注】</p><p>凡食之物停留多日，或隔夜者，若有损处，即虫鼠所囓之余，皆有毒伤人。</p><p>□</p><p>桃子多食，令人热，仍不得入水浴，令人病寒热淋沥病。</p><p>【注】</p><p>桃味甘酸性热，若多食者，令人热。入水浴者，则湿与热相搏，不得宣散，故令人外寒热，内成癃症也。</p><p>□</p><p>杏酪不熟伤人。（一云：杀人）</p><p>【注】</p><p>杏味酸苦有毒，酪酿未熟，若食之，恐害人也。</p><p>□</p><p>梅多食坏人齿。</p><p>【注】</p><p>梅味苦酸，若多食者，令人齿损。齿者骨之余也，因肾主液而合骨，故伤齿。</p><p>□</p><p>李不可多食，令人腹胀。</p><p>【注】</p><p>李味酸涩，若多食，则中气不舒，故令人腹胀。</p><p>□</p><p>林禽不可多食，令人百脉弱。</p><p>【注】</p><p>林禽味酸涩，多食则令百脉不得宣，故脉弱。</p><p>□</p><p>橘柚多食，令人口爽，不知五味。</p><p>【注】</p><p>『尚书』注：小曰橘、大曰柚。二者其味皆酸而性寒，若过食，则口虽爽而五味不知焉。</p><p>□</p><p>梨不可多食，令人寒中，金疮产妇亦不宜食。</p><p>【注】</p><p>梨味甘酸性寒，若过食则令人中焦寒，金疮产妇更宜戒之。</p><p>□</p><p>樱桃杏多食伤筋骨。</p><p>【注】</p><p>樱桃、杏味酸性寒，若过食则伤筋骨。『内经』云：酸则伤筋。寒主伤肾，故伤筋骨。</p><p>□</p><p>安石榴不可多食，损人肺。</p><p>【注】</p><p>安石榴味酸涩，酸涩则气滞，肺主气，宜利而不宜滞，滞则伤损矣，故不可过食也。</p><p>□</p><p>胡桃不可多食，令人动痰饮。</p><p>【集注】</p><p>程林曰：胡桃润肺消痰，何以动痰饮？因其性热，多食则令人火动，煎熬津液而为痰饮矣。</p><p>□</p><p>生枣多食，令人热渴气胀，寒热，羸弱者，弥不可食，伤人。</p><p>【注】</p><p>枣性热生渴，味甘生满，羸弱者内热必盛，脾胃必虚，故令人寒热，尤不可食。</p><p>□</p><h2>食诸果中毒治之方</h2><p>猪骨（煅黑）</p><p>右一味，为末，水服方寸匕。亦治马肝及漏脯等毒。</p><p>【方解】</p><p>以猪骨治果子毒，物性相制使然。治马肝毒者，以猪畜属水，马畜属火，此水□火之义也。治漏脯毒者，亦骨肉相感之义耳。</p><p>□</p><p>木耳赤色及仰生者勿食。菌仰卷者及赤色者，不可食。</p><p>【注】</p><p>木耳诸菌，皆覆卷而生，若仰卷而生，形色皆异，必有毒也，故不可食。</p><p>□</p><h2>治食诸菌中毒闷乱欲死方</h2><p>人粪汁饮一升；土浆饮一二升；大豆浓煮汁饮；服诸吐、利药；并解。</p><p>【集解】</p><p>李□曰：闷乱欲死，毒在胃也，服吐、利药并解，使毒气上下分消也。</p><p>□</p><p>食枫树菌而笑不止，治之以前方。</p><p>【集解】</p><p>李□曰：心主笑，笑不止，是毒气入心也。以前方治之则解耳。</p><p>□</p><p>误食野芋烦乱欲死，治之以前方。</p><p>【集解】</p><p>李□曰：烦出于肺，烦乱欲死，故知毒气入肺也，亦用前方。</p><p>□</p><p>蜀椒闭口者有毒，误食之戟人咽喉，气病欲绝，或吐下白沫，身体痹冷，急治之方</p><h2>肉桂煎汁饮之</h2><p>；多饮凉水一、二升；或食蒜；或浓煮豉饮之；并解。</p><p>【方解】</p><p>蜀椒味辛辣，性热有毒，闭口者其毒更胜。如桂与蒜，皆大辛大热之物，通血脉辟邪秽，以热治热，是从治之法也。冷水清凉解热，地浆得土气，以万物本乎土，亦莫不复归于土，见土则毒已化矣。饮豉汁者，吐以去其毒也。</p><p>□</p><p>正月勿食□，令人面生游风。</p><p>【注】</p><p>□味辛散，通陽气而走头面，食生□过于发散，故面生游风。</p><p>□</p><p>二月勿食蓼，伤人肾。</p><p>【注】</p><p>蓼味辛散，辛能走肾，二月卯木主令，肾主闭藏，若食之则伤肾，故曰：勿食。</p><p>□</p><p>三月勿食小蒜，伤人志性。</p><p>【注】</p><p>蒜辛热有毒，夺气伤神，三月陽气盛，故勿食。</p><p>□</p><p>四月、八月勿食胡荽，伤人神。</p><p>【注】</p><p>胡荽辛温开窍，四月陽气盛，八月陰气敛，若食此辛散之味，必伤神也。</p><p>□</p><p>五月勿食韭，令人乏气力。</p><p>【注】</p><p>韭春食则香，夏食则臭，是月食之则乏气力。</p><p>□</p><p>五月五日，勿食切生菜，发百病。</p><p>【注】</p><p>五月五日，天中节，是日纯陽，人当养陽以顺时，若食生菜，是伐天和，故百病发焉。</p><p>□</p><p>六月、七月勿食茱萸，伤神气。</p><p>【注】</p><p>茱萸辛热走气，六月陽气盛张，七月陰微将敛，若食此辛热之味，有伤神气也。</p><p>□</p><p>八月、九月勿食姜，伤人神。</p><p>【注】</p><p>姜性热，味辛辣，八、九两月，秋主收敛，过于辛散，故伤人之神。朱子晦庵云：秋食姜，夭人天年，谓其辛走气泻肺也。</p><p>□</p><p>十月勿食椒，损人心，伤人脉。</p><p>【注】</p><p>椒性热，味辛辣，十月陽气尽敛，若食此辛热之味，必损心伤脉。</p><p>□</p><p>十月勿食被霜生菜，令人面无光，目涩，心痛，腰疼，或发心疟，疟发时，手足十指爪皆青困萎。</p><p>【注】</p><p>『道藏』云：六陰之月，万物至此，归根复命，以待来复，不可食寒冷，生菜性冷，经霜则寒，若食此，是伐天和，故有此等证。</p><p>□</p><p>十一月、十二月勿食薤，令人多涕唾。</p><p>【注】</p><p>薤味辛散走肺气，食之令人多涕唾。</p><p>□</p><p>四季勿食生葵，令人饮食不化，发百病，非但食中，药中皆不可用，深宜慎之。</p><p>【注】</p><p>脾旺寄于四时之季月，生葵滑利伤脾，若食之则饮食不化，而发百病。</p><p>□</p><p>□韭初生芽者，食之伤人心气。</p><p>【注】</p><p>初生芽者，含抑郁而未透发，故食伤心气。</p><p>□</p><p>饮白酒，食生韭令人病增。</p><p>【注】</p><p>酒多湿，韭性热，湿热相合，令人病增。</p><p>□</p><p>生□不可共蜜食之杀人，独颗蒜弥甚。</p><p>【注】</p><p>□蒜皆不可共蜜食，若共食令人利下。</p><p>□</p><p>枣合生□食之，令人病。</p><p>【按】</p><p>此义未详。</p><p>□</p><p>食糖蜜后，四日内食生□韭，令人心痛。</p><p>【注】</p><p>蜜与□及韭、蒜皆相反，虽食蜜后四日内，犹忌之，若犯令人心痛。</p><p>□</p><p>生□和雄鸡白犬肉食之，令人七窍经年流血。</p><p>【集注】</p><p>李□曰：此皆生风发火之物，若合食则血气更淖溢不和，故七窍流血。</p><p>□</p><p>夜食诸姜、蒜、□等，伤人心。</p><p>【注】</p><p>此皆辛热辣物，夜属陰气，主收敛，不宜食而食之，则扰陽气，故曰：伤人心。</p><p>□</p><p>芜菁根多食，令人气胀。</p><p>【注】</p><p>此言不可过食，若过食则动气而胀也。</p><p>□</p><p>薤不共牛肉作羹，食之成瘕病，韭亦然。</p><p>【注】</p><p>薤、韭同牛肉食，皆难□化，积而不消，则成症瘕。</p><p>□</p><p>莼多食动痔病。</p><p>【注】</p><p>莼性滑有毒，滑而易下，故发痔病。</p><p>□</p><p>野苣不可同蜜食之，作内痔。</p><p>【注】</p><p>野苣味苦性寒，若同蜜食，必成内痔。</p><p>□</p><p>白苣不可共酪同食，作□虫。</p><p>【注】</p><p>白苣味苦性寒，奶酪味甘性热，一寒一热而成湿，湿成则生虫，故曰：不可食。</p><p>□</p><p>黄瓜食之发热病。</p><p>【注】</p><p>黄瓜多湿有毒。程林曰：动寒热虚热，天行热病及病后，皆不可食。</p><p>□</p><p>葵心不可食，伤人，叶尤冷，黄背赤背赤茎者，勿食之。</p><p>【注】</p><p>葵心有毒，背叶反常亦有毒，不可食。</p><p>□</p><p>胡荽久食之令多忘。</p><p>【注】</p><p>胡荽辛温开窍，久食耗心血，故令人多忘。</p><p>□</p><p>病人不可食胡荽及黄花菜。</p><p>【注】</p><p>胡荽耗气，黄花菜破气耗血，皆病人忌食。</p><p>□</p><p>芋不可多食，动病。</p><p>【注】</p><p>芋滞有毒，多食则脾困而胀生，故戒多食。</p><p>□</p><p>妊娠食姜，令子余指。</p><p>【注】</p><p>余指，手多一指也。姜形类指，物性相感如此。</p><p>□</p><p>蓼多食，发心病。蓼和生鱼食之，令人夺气，陰核疼痛。</p><p>【集注】</p><p>孙思邈曰：食蓼过多有毒，发心痛，以气味辛温故也。生鱼鲊属合食，则相犯夺气也。陰核痛，亦湿热致病耳。</p><p>□</p><p>芥菜不可共兔肉食之，成恶邪病。</p><p>【注】</p><p>凡物性相反，不可同食，同食则成恶邪病。</p><p>□</p><p>小蒜多食，伤人力。</p><p>【注】</p><p>小蒜辛温小毒，若多食气散，故伤心力。</p><p>□</p><h2>食躁式躁方</h2><p>【按】</p><p>食躁式躁之「式」字，当是「或」字，应改之。</p><p>【注】</p><p>食躁或躁者，即今之食后，时或恶心，欲吐不吐之病也，故以豉汤吐之。</p><p>豉浓煮汁饮之。</p><p>□</p><p>□吻与芹菜相似，误食之杀人，解之方</p><p>【注】</p><p>太陰之精，名曰□吻，入口则死。葛洪云：□吻生处，无他草，茎上有毛。</p><p>荠苨八两</p><p>右一味，水六升，煮取二升，温分二服。</p><p>□</p><p>菜中有水莨菪，叶圆而光，有毒，误食令人狂乱，状如中风，或吐血，治之方</p><p>甘草煮汁，服之即解。</p><p>□</p><p>春秋二时，龙带精入芹菜中，人偶食之为病，发时手青腹满，痛不可忍，名蛟龙病，治之方</p><p>硬糖二、三斤</p><p>右一味，日两度服之，吐出如蜥蝪三、五枚，差。</p><p>【方解】</p><p>芹生陂泽之中，蛟龙虽变化莫测，其精焉能入此。大抵是蜥蜴虺蛇，春夏之交，遗精于此耳。且蛇嗜芹，尤为可证。按『外台秘要』云：蛟龙子生在芹上，误食入腹，变成龙子，饴、粳米、杏仁、乳饼煮粥食之，吐出蛟子大验。张机用硬糖治之，考『本草』并无硬糖，当是粳米、饴糖无疑。二物味甘，甘能解毒是也。</p><h2>食苦瓠中毒治之方</h2><p>黍穣煮汁，数服之解。</p><p>【注】</p><p>『风俗通』云：烧穣可以杀瓠。又云：种瓜之家不烧漆，物性相畏有如是也。人过食苦瓠，吐利不止者，以黍穣汁解之，本诸此。</p><p>□</p><p>扁豆，寒热者，不可食之。</p><p>【注】</p><p>扁豆性滞而补，如患寒热者忌之。</p><p>□</p><p>久食小豆，令人枯燥。</p><p>【注】</p><p>小豆即赤豆也，性主利水，久食令肌肤枯燥。</p><p>□</p><p>食大豆屑，忌啖猪肉。</p><p>【注】</p><p>大豆即黄豆也，若同猪肉食之，则闭气，故忌之，小儿尤当忌之。</p><p>□</p><p>大麦久食，令人作□。</p><p>【集注】</p><p>李□曰：□疥同。盖麦入心，久食则心气盛而内热。『内经』曰：诸疮疡皆属心火。</p><p>故作□。</p><p>□</p><p>白黍米不可同饴蜜食，亦不可合葵食之。</p><p>【注】</p><p>黍米多热，多食心烦。饴蜜味甘，多食中满。『食疗』云：黍米同葵食成痼疾。物性相反如此。</p><p>□</p><p>荍收麦面多食之，令人发落。</p><p>【按】</p><p>此义未详。</p><p>□</p><p>盐多食伤人肺。</p><p>【注】</p><p>盐味咸，过食伤肺，发嗽哮喘。</p><p>□</p><p>食冷物冰人齿。</p><p>食热物勿饮冷水。</p><p>【注】</p><p>寒热相搏，脾胃乃伤。</p><p>□</p><p>饮酒食生苍耳，令人心痛。</p><p>【注】</p><p>酒性纯陽，苍耳味苦有毒，苦先入心，饮酒以行其毒，故心痛。</p><p>□</p><p>夏月大醉汗流，不得冷水洗□身，及使扇，即成病。</p><p>【注】</p><p>夏月饮酒汗流，则腠理开，若浴水及使扇，寒风相搏，或即成黄汗，或即成漏风，戒之慎之！</p><p>□</p><p>饮酒大醉，灸腹背，令人肠结。</p><p>【注】</p><p>灸家云：毋灸大醉人。即此义也。</p><p>□</p><p>醉后勿饱食，发寒热。</p><p>【注】</p><p>醉则肝、胆之气肆行，木来侮土，故曰：勿饱食，发寒热。</p><p>□</p><p>饮酒食猪肉，卧秫稻穣中，则发黄。</p><p>【注】</p><p>酒性多湿多热，饮酒食肉，则湿热交蒸于中宫，卧秫稻穣中，则湿热困于外，故发黄也。</p><p>□</p><p>食饴多，饮酒大忌。</p><p>【按】</p><p>谚云：酒家忌甘，此义未详。</p><p>□</p><p>凡酒及水，照见人影动者，不可饮之。</p><p>【注】</p><p>见此影动者，乃怪异也，切不可饮之。</p><p>□</p><p>醋合酪食之，令人血瘕。</p><p>【注】</p><p>酪性粘滞，醋性酸收，故令成血瘕。</p><p>□</p><p>食白米粥，勿食生苍耳，成走注。</p><p>【注】</p><p>白米粥、苍耳子同食，成走注病，必然性味不合也。</p><p>□</p><p>食甜粥已，食盐即吐。</p><p>【注】</p><p>粥甘盐咸，先食甜已，复过食盐即吐，理必然也。</p><p>□</p><p>犀角筋搅饮食沫出，及浇地坟起者，食之杀人。</p><p>【注】</p><p>『抱朴子』云：犀食百草及众木之棘。故知饮食之毒，若搅饮食沫出者，必有毒也，浇地坟起者，此怪异也，故食之杀人。</p><p>□</p><h2>饮食中毒烦满治之方</h2><p>苦参三两苦酒一升半</p><p>右二味，煮三沸，三上三下，服之吐食出，即差。</p><p>【方解】</p><p>苦参味苦，苦酒味酸，酸苦涌泄而去其毒，烦满自除。</p><p>又方</p><p>犀角汤亦佳。</p><p>【注】</p><p>中毒烦满，毒在胃中，犀角解胃中毒。</p><h2>贪食食多不消心腹坚满痛治之方</h2><p>盐一升水三升</p><p>右二味，煮令盐消，分三服，当吐出食，便差。</p><p>【方解】</p><p>盐咸能软坚，又能涌泄，坚满自除。</p><p>□</p><p>矾石生入腹，破人心肝，亦禁水。</p><p>【注】</p><p>矾性酸涩，无故用之，伤心肝，矾得水则化，物性相畏，故亦禁水。</p><p>□</p><p>商陆以水服，杀人。</p><p>【注】</p><p>商陆大毒，能行水而忌水服，物性相恶而然。</p><p>□</p><p>葶苈子傅头疮，药气入脑杀人。</p><p>【注】</p><p>葶苈大寒，虽能敷疮杀虫，然药气善能下行，则疮毒亦内攻入脑矣，故杀人。</p><p>□</p><p>水银入人耳及六畜等皆死，以金银着耳边，水银则吐。</p><p>【注】</p><p>水银大毒，入耳则沉经坠络，皆能死人。以金银着耳门，引之则吐出，此物性感召之理，犹磁石之引针也。</p><p>□</p><p>苦楝无子者，杀人。</p><p>【注】</p><p>苦楝有雌雄两种，雄者无子，根赤有毒，服之使人吐不能止，有至死者。雌者有子，根白微毒，可入药用。</p><p>□</p><p>凡诸毒多是假毒，以投无知时，宜煮荠苨、甘草汁饮之，通除诸毒药。</p><p>【注】</p><p>凡诸毒多借饮食以投毒，而服毒之人，原自不知，若觉之，则时时煮甘草、荠苨汤饮之，以二物能解草石百毒也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232210.html' class='pagedaohang'>【上一篇】<i>:订正仲景全书金匮要略注·订正仲景全书金匮要略注正误存疑篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232208.html' class='pagedaohang'>【下一篇】<i>：订正仲景全书金匮要略注·禽兽鱼虫禁忌并治第二十四</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>