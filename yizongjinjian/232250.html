<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨厥阴病脉证并治全篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨厥阴病脉证并治全篇</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232251.html' class='pagedaohang'>【上一篇】<i>:辨合病并病脉证并治篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232249.html' class='pagedaohang'>【下一篇】<i>：辨少阴病脉证并治全篇</i></a></span>
</ul>
<div class="articleContent" id="articleContent"> <p class="h1-p">厥陰者，陰尽陽生之藏，与少陽为表里者也。故其为病，陰陽错杂，寒热混淆，邪至其经，从化各异；若其人素偏于热，则邪从陽化，故消渴，气上撞心，心中疼热，蛔厥，口烂，咽痛，喉痹，痈脓，便血等陽证见矣；若其人素偏于寒，则邪从陰化，故手足厥冷，脉微欲绝，肤冷，藏厥，下利，除中等陰证见矣。所以少陽不解，传变厥陰而病危，厥陰病衰，转属少陽为欲愈，陰陽消长，大伏危机。兹以陰陽从化，厥热胜复之微旨，详发于篇中，俾临证者，诊治有要道焉。</p><p>□</p><p>厥陰之为病，消渴，气上撞心，心中疼热，饥而不欲食，食则吐蛔；下之，利不止。</p><p>【注】</p><p>此条总言厥陰为病之大纲也。厥陰者，为陰尽陽生之藏，邪至其经，从陰化寒，从陽化热，故其为病，陰陽错杂，寒热混淆也。消渴者，饮水多而小便少，乃厥陰热化而耗水也。厥陰之脉，起足大指，循股内入陰中，环陰器抵少腹，贯心膈。其注肺热邪，循经上逆膈中，故气上撞心，心中疼热也。饥而不欲食者，非不食也，因食则动蛔而吐，故虽饥而不欲食，食则吐蛔也。夫消渴多饮，饥不能食，则胃中所有者，但水与热耳！若更以厥陰热气，挟蛔撞疼，误认为转属陽明之实痛而下之，则胃愈虚，必下利不止矣。</p><p>【集注】</p><p>成无己曰：邪自太陽传至太陰，则腹满而嗌干，未成渴也；至少陰则口燥舌干而渴，未成消也；至厥陰则成消渴者，以势甚能消水故也。又张卿子云；尝见厥陰消渴数证，舌尽红赤，厥冷脉微，渴甚，服白虎、黄连等汤，皆不能救，盖厥陰消渴，皆寒热错杂之邪，非纯陽亢热之证可比也。</p><p>魏荔彤曰：此申解厥陰传经热邪为患，历举其证，以禁误下也。伤寒之邪，传入少陰，为里中之里，乃自少陰传厥陰，又为三陰之极尽处矣。陰尽处受邪，无所复传，却同少陽为升降之出路。少陽无下法。厥陰陰邪亦无下法，下之为误可知矣。首标「消渴」二字，凡热必渴，而寒湿隔阻正气，亦有渴者，然其渴虽欲饮水，必不能多，未有渴而饮，饮而仍渴，随饮随消随渴。若是者消渴为传经之热邪，传入厥陰无疑也。</p><p>□</p><p>厥陰病，渴欲饮水者，少少与之愈。</p><p>【注】</p><p>厥陰病，渴欲饮水者，乃陽回欲和，求水自滋，作解之兆，当小小与之，以和其胃，胃和汗出，自可愈也。若多与之，则水反停渍入胃，必致厥利矣。</p><p>【集注】</p><p>张璐曰：陽气将复，故欲饮水，而少少与之者，盖陰邪方欲解散，陽气尚未归复，若恣饮不消，反有停蓄之患矣。</p><p>汪琥曰：厥陰有消渴一证，不言自愈者，盖热甚而津液消烁，虽饮水不能胜其燥烈，乃邪气深入未愈之征也。而此条之渴欲饮水与之愈者，盖其热非消渴之比，乃邪气向外欲解之机也，两者自是不同。</p><p>伤寒，厥而心下悸，宜先治水，当服茯苓甘草汤，却治其厥，不尔，水渍入胃，必作利也。</p><p>【按】</p><p>「厥而心下悸者」之下，当有「以饮水多」四字，若无此四字，乃陰盛之厥悸，非停水之厥悸矣，何以即知是水而曰宜先治水耶？</p><p>【注】</p><p>伤寒厥而心下悸者，不渴引饮，乃陰盛之厥悸也，若以饮水多，乃停水之厥悸也。故宜先治水，却治其厥，当与茯苓甘草汤，即桂枝甘草汤、加茯苓、生姜也。桂枝、甘草补陽虚也，佐生姜外散寒邪，则厥可回矣，君茯苓内输水道，则悸可安矣，此先水后厥之治也。盖停水者，必小便不利，若不如是治之，则所停之水渍入胃中，必作利也。</p><p>【按】</p><p>伤寒太陽篇，汗出表未和，小便不利，此条伤寒表未解，厥而心下悸，二证皆用茯苓甘草汤者，盖因二者见证虽不同，而里无热，表未和，停水则同也。故一用之谐和荣卫以利水，一用之解表通陽以利水，无不可也。此证虽不曰小便不利，而小便不利之意自在，若小便利则水不停，而厥悸属陰寒矣，岂宜发表利水耶！</p><p>【集注】</p><p>方有执曰：『金匮』云：水停心下，甚则悸者，是悸为水甚，而厥则寒甚也。寒无象而水有形，水去则寒消，而厥亦愈，入胃者，水能渗土也。</p><p>喻昌曰：太陽篇中饮水多者，心下必悸，故此厥而心下悸者，明系饮水所致。所以乘其水未渍胃，先用茯苓甘草汤治水，以清下利之源，后乃治厥，庶不致厥与利相因耳！</p><p>程应旄曰：寒因水停而作厥者，其证以心下悸为验。厥陰有此，多因消渴得之，水其本也，寒其标也，不先水而先厥，且防水渍入胃，敢下之乎？</p><p>汪琥曰：厥而心下悸者，明系饮水多，寒饮留于心下，胸中之陽，不能四布，故见厥，此非外来之寒比也，故法宜先治水，须与茯苓甘草汤，而治厥之法，即在其中矣。</p><p>盖水去则厥自除也。不尔者，谓不治其水，则水渍下入于胃，必作利也。</p><p>吴人驹曰：气脉流行，不循常道，是为悖逆，名之曰厥。但厥有痰、实、寒、热、气、水之不同，此因于水者也。水气不循故道，则水之寒气上乘于心而为悸，故治水即所以去悸，而厥亦回。设或不然，则水之甚者，其土沮洳，因为之利矣。</p><p>□</p><p>伤寒脉微而厥，至七、八日肤冷，其人躁无暂安时者，此为藏厥，非蛔厥也。蛔厥者，其人当吐蛔，今病者，静而复时烦者，此为藏寒。蛔上入其膈，故烦，须臾复止，得食而呕，又烦者，蛔闻食臭出，其人当自吐蛔。蛔厥者，乌梅丸主之，又主久利。</p><p>【按】</p><p>此为藏寒之「此」字，当是「非」字，若是「此」字，即是藏厥，与辨蛔厥之义不属。</p><p>【注】</p><p>首条总论厥陰陽邪化热，此条详辨厥陰陰邪化寒，以明藏厥、蛔厥之不同，而出其治也。伤寒脉微而厥，厥陰脉证也。至七、八日不回，手足厥冷，而更通身肤冷，躁无暂安之时者，此为厥陰陽虚陰盛之藏厥，非陰陽错杂之蛔厥也。若蛔厥者，其人当吐蛔，今病者静而复时烦，不似藏厥之躁无暂安时，知非藏寒之躁，乃蛔上膈之上也，故其烦须臾复止也，得食而吐又烦者，是蛔闻食臭而出，故又烦也。得食蛔动而呕，蛔因呕吐而出，故曰：其人当自吐蛔也。蛔厥主以乌梅丸，又主久利者，以此药性味酸苦辛温，寒热并用，能解陰陽错杂，寒热混淆之邪也。藏厥者，宜吴茱萸汤。兼少陰者，宜四逆、通脉、附子等汤，临证者，酌而用之可也。</p><p>【集注】</p><p>方有执曰：脉微而厥，统言之也。肤冷，言不独手足，以见陽气内陷也。藏厥，言非在经也。</p><p>喻昌曰：脉微而厥，则陽气衰微可知，然未定其为藏厥、蛔厥也。惟肤冷而躁，无暂安时，乃为藏厥，藏厥用四逆及灸法，其厥不回者死。若蛔厥则时厥时烦，未为死候，但因此而驯至胃中，无陽则死矣。</p><p>程知曰：言厥，有藏与蛔之别也。藏厥者，肾藏之陽不行也；蛔厥者，手足冷而吐蛔，胃府之陽不行也。蛔厥者，蛔动则烦而有静时，非若藏厥之躁无暂安时也。此胃陽病而无关于肾陽，故厥虽同，而证则异也。</p><p>程应旄曰：脉微而厥，纯陰之象，征于脉矣；七、八日肤冷，无陽之象，征于形矣。</p><p>陰极则发躁，无暂安时，此自是少陰藏厥，为不治之证，厥陰中无此也。至于吐蛔，为厥陰本证，则蛔厥可与陰陽不相顺接者，连类而明之也。用乌梅丸名曰安蛔，实是安胃，并主久利，见陰陽不相顺接，厥而下利之证，皆可以此方括之也。</p><p>林澜曰：陽烦陰躁，烦轻躁重，于藏厥言躁，于蛔厥言烦，已具安危之异矣。藏厥者，陽气将脱，藏气欲绝而争，故藏厥为死证；若蛔厥者，藏气虚寒，而未至于绝。藏气寒，则蛔不安其宫而动，藏气虚则蛔求食而出，是以其证必吐蛔。</p><h2>乌梅丸方</h2><p>乌梅三百枚细辛六两干姜十两黄连十六两当归四两附子（去皮，炮）六两蜀椒（出汗）四两桂枝六两人参六两黄柏六两</p><p>右十味，异捣筛，合治之，以苦酒渍乌梅一宿，去核，蒸之五斗米下，饭熟捣成泥，和药令相得，内臼中，与蜜杵二千下，丸如梧桐子大，先食饮服十丸，日三服，稍加至二十丸，禁生冷、滑物、臭食等。</p><p>【集解】</p><p>柯琴曰：六经惟厥陰为难治，其本陰，其标热，其体木，其用火，必伏其所主，而先其所因，或收、或散、或逆、或从，随所利而行之，谓其中气，使之和平，是治厥陰之法也。厥陰当两陰交尽，又名陰之绝陽，宜无热矣。第其合晦朔之理，陰之初尽，即陽之初生，所以厥陰病热，是少陽使然也。火王则水亏，故消渴气上撞心，心中疼热，气有余便是火也。木盛则生风，虫为风化，饥则胃中空虚，蛔闻食臭而出，故吐蛔，虽饥不欲食也。仲景立方，皆以辛甘苦味为君，不用酸收之品，而此用之者，以厥陰主肝木耳！『洪范』曰：木曰曲直作酸。『内经』曰：木生酸，酸入肝，君乌梅之大酸，是伏其所主也。配黄连泻心而除疼，佐黄柏滋肾以除渴，先其所因也。连、柏治厥陰，陽邪则有余，不足以治陰邪也。椒、附、辛、姜大辛之品并举，不但治厥陰陰邪，且肝欲散，以辛散之也。又加桂枝、当归，是肝藏血，求其所属也。寒热杂用，则气味不和，佐以人参，调其中气，以苦酒渍乌梅，同气相求，蒸之米下，资其谷气，加蜜为丸，少与而渐加之，缓则治其本也。蛔、昆虫也。生冷之物与湿热之气相成，故药亦寒热互用，且胸中烦而吐蛔，则连柏是寒因热用也。蛔得酸则静，得辛则伏，得苦则下，信为治虫佳剂。久利则虚，调其寒热，酸以收之，下利自止。</p><p>□</p><p>伤寒六、七日，脉微，手足厥冷，烦躁，灸厥陰，厥不还者，死。</p><p>【注】</p><p>此详申厥陰藏厥之重证也。伤寒六、七日，脉微，手足厥冷，烦躁者，是厥陰陰邪之重病也。若不图之于早，为陰消陽长之计，必至于陰气????而盛，厥冷日深，烦躁日甚，虽用茱萸、附子、四逆等汤，恐缓不及事，惟当灸厥陰以通其陽。如手足厥冷，过时不还，是陽已亡也，故死。</p><p>【集注】</p><p>方有执曰：灸所以通陽，陽不回，故主死也。</p><p>程知曰：六、七日，为邪传厥陰之时，脉微而厥，未是危证，危在烦躁，为微陽外露耳！</p><p>程应旄曰：脉微厥冷而烦躁，是即前条中所引藏厥之证，六、七日前无是也。</p><p>汪琥曰：烦躁者，陽虚而争，乃藏中之真陽欲脱，而神气为之浮越，故作烦躁。可灸太冲穴，以太冲二穴，为足厥陰脉之所注。穴在足大指下后二寸，或一寸半陷中，可灸三壮。</p><p>□</p><p>手足厥寒，脉细欲绝者，当归四逆汤主之。若其人内有久寒者，宜当归四逆加吴茱萸生姜汤。</p><p>【注】</p><p>此详申厥陰藏厥之轻证也。手足厥寒，脉细欲绝者，厥陰陰邪寒化之脉证也。然不通身肤冷，亦不躁无暂安时者。则非陽虚陰盛之比，故不用姜、附等辈，而用当归四逆汤，和厥陰以散寒邪，调荣卫以通陽气也。若其人内有久寒者，宜当归四逆汤，加吴茱萸、生姜，以直走厥陰，温而散之也。</p><p>【集注】</p><p>程知曰：不用姜、附者，以证无下利，不属纯陰也。盖脉细欲绝之人，姜、附亦足以劫其陰，故不惟不轻用下，且亦不轻用温也。</p><p>郑重光曰：手足厥冷，脉细欲绝，是厥陰伤寒之外证，当归四逆，是厥陰伤寒之表药也。</p><h2>当归四逆汤方</h2><p>当归三两桂枝三两芍药三两细辛三两通草二两甘草（炙）二两大枣（擘）二十五枚</p><p>右七味，以水八升，煮取三升，去滓，温服一升，日三服。</p><h2>当归四逆加吴茱萸生姜汤方</h2><p>于前方内，加吴茱萸半升，生姜三两。</p><p>右九味，以水六升，清酒六升和，煮取五升，去滓，温分五服，一方水酒各四升。</p><p>【方解】</p><p>凡厥陰病，必脉细而厥，以厥陰为三陰之尽，陰尽陽生，若受邪则陰陽之气，不相顺接，故脉细而厥也。然相火寄居于厥陰之藏，经虽寒而藏不寒，故先厥者后必发热也。故伤寒初起，见手足厥冷，脉细欲绝者，皆不得遽认为虚寒、而用姜附也。此方取桂枝汤，君以当归者，厥陰主肝为血室也；佐细辛味极辛，能达三陰，外温经而内温藏；通草性极通，能利关节，内通窍而外通荣；倍加大枣，即建中加饴用甘之法；减去生姜，恐辛过甚而迅散也。肝之志苦急，肝之神欲散，甘辛并举，则志遂而神悦，未有厥陰神志遂悦，而脉细不出，手足不温者也。不须参、苓之补，不用姜、附之峻者，厥陰、厥逆与太陰、少陰不同治也。若其人内有久寒，非辛温甘缓之品所能兼治，则加吴茱萸、生姜之辛热，更用酒煎，佐细辛直通厥陰之藏，迅散内外之寒，是又救厥陰内外两伤于寒之法也。</p><p>□</p><p>病者手足厥冷，言：我不结胸，小腹满，按之痛者，此冷结在膀胱关元也。</p><p>【注】</p><p>此申上条详出其证也。经曰：六日厥陰受之。厥陰循陰器，络于肝，故烦满而囊缩。</p><p>邪传厥陰，其人本自有热，必从陽化，则烦渴，少腹满而囊缩，乃四逆散、承气汤证也。若其人本自有寒，必从陰化，则手足厥冷，少腹满而囊缩，乃当归四逆加吴茱萸汤证也。今病者手足厥冷，言我不结胸，是谓大腹不满，而惟小腹满，按之痛也。论中有少腹满，按之痛；小便自利者，是血结膀胱证；小便不利者，是水结膀胱证；手足热，小便赤涩者，是热结膀胱证，此则手足冷，小便数而白，知是冷结膀胱证也。</p><p>【集注】</p><p>成无己曰：手足厥，不结胸者，无热也。小腹满，按之痛，下焦冷结也。</p><p>程知曰：陽邪结于上，陰邪结于下，手足厥冷，小腹满，按之痛，其为陰邪下结可知，此当用温、用灸。关元，穴名，在脐下三寸，为极陰之位，足三陰、任脉之会，膀胱所居也。</p><p>程应旄曰：发厥，虽不结胸，而小腹满实作痛结，则似乎可下。然下焦之结多冷，不比上焦之结多热也。况手足厥，上焦不结，惟结膀胱关元之处，故曰：冷结也。</p><p>□</p><p>凡厥者，陰陽气不相顺接，便为厥；厥者，手足逆冷者是也。诸四逆厥者，不可下之，虚家亦然。</p><p>【注】</p><p>此详诸条致厥之由，慎不可下也。盖厥虽陰经俱有，然所属者厥陰也，故厥陰一病，不问寒热皆有厥，若无厥，则非厥陰也。太陰寒微，故手足温而无厥冷；少陰寒甚，故有寒厥而无热厥；厥陰陰极生陽，故寒厥热厥均有之也。凡厥者，谓陰陽寒热之厥也。陰陽不相顺接者，谓陰陽之气不相顺接交通也，不相顺接交通，则陽自陽而为热，陰自陰而为寒，即为厥病也。厥者之证，手足逆冷是也。诸四逆厥者，谓诸病四逆厥冷者也。然厥病陰陽已不相顺接交通，慎不可下，虚家见厥，尤不可下，故曰：虚家亦然也。</p><p>【集注】</p><p>成无己曰：手之三陰三陽，相接于手之十指；足之三陰三陽，相接于足之十指。陽气内陷，不与陰相顺接，故手足为之厥冷也。</p><p>喻昌曰：厥陰证仲景总不欲下，无非欲邪还于表，使陰从陽解也，此但举最不可下之二端，以严其戒。</p><p>□</p><p>伤寒五、六日，不结胸，腹濡，脉虚，复厥者，不可下，此亡血，下之死。</p><p>【按】</p><p>「结胸」二字，当是「大便」二字。不结胸，腹濡，脉虚，复厥，皆无可下之理，而曰：不可下，何所谓耶？</p><p>【注】</p><p>此承上条详申不可下之义也。伤寒五、六日，邪至厥陰之时，不大便似可下也。若腹濡、脉虚、复厥者，此为亡血虚躁，更不可下也，下之则蹈虚虚之戒而死矣。大病、汗后，产妇、亡血之家，多有此证。</p><p>【集注】</p><p>张璐曰：伤寒五、六日，邪入厥陰，其热深矣。今脉虚而复厥，则非热深当下之可比。以其亡血伤津，大便枯涩，恐人误认五、六日热入陽明之燥结，故有不可下之之戒。盖脉虚、腹濡，知内外无热，厥则陰气用事，即当同亡血例治，若其人陰血更亏于陽，或陰中稍挟陽邪，不能胜辛热者，又属当归四逆证矣。</p><p>□</p><p>伤寒病，厥五日，热亦五日，设六日，当复厥，不厥者，自愈，厥终不过五日，以热五日，故知自愈。</p><p>【注】</p><p>伤寒邪传厥陰，陰陽错杂为病，若陽交于陰，是陰中有陽，则不厥冷；陰交于陽，是陽中有陰，则不发热。惟陰盛不交于陽，陰自为陰，则厥冷也；陽亢不交于陰，陽自为陽，则发热也。盖厥热相胜则逆，逆则病进；厥热相平则顺，顺则病愈。今厥与热日相等，气自平，故知陰陽和而病自愈也。</p><p>【集注】</p><p>方有执曰：厥五日，热亦五日，陰陽胜复无偏也，当复厥不厥，陽气胜也。陽主生，故自愈可知也。</p><p>张璐曰：此云厥终不过五日，言厥之常；后云厥反九日而利，言厥之变，盖常则易治，变则难复也。</p><p>林澜曰：三陰经伤寒，太陰为始，则手足温，少陰则手足冷，厥陰则手足厥逆，然病至厥陰，陰之极也，反有发热之理？盖陽极而生陰，故陽病有厥冷之证；陰极而生陽，故厥逆有发热之条。</p><p>□</p><p>伤寒热少厥微，指头寒，默默不欲食，烦躁数日，小便利，色白者，此热除也。欲得食，其病为愈，若厥而呕，胸□烦满者，其后必便血。</p><p>【注】</p><p>伤寒热少厥微，所以手足不冷，而但指头寒，寒邪浅也。默默，陰也。烦躁，陽也。</p><p>不欲食，胃不和也。此厥陰陰陽错杂之轻病，即论中热微厥亦微之证也。若数日小便利，其色白者，此邪热已去也，欲得食，其胃已和也，热去胃和，陰陽自平，所以其病为愈也。若小便不利而色赤，厥不微而甚，不惟默默而且烦，不但不欲食，更呕而胸□满，此热未除而且深也，即论中厥深热亦深之证也。热深不除，久持陰分，后必便血也，所谓数日者，犹曰：连日也。</p><p>【集注】</p><p>王肯堂曰：设未欲食，宜干姜甘草汤。呕而胸□烦满者，少陽证也，少陽与厥陰为表里，邪干其府，故呕而胸□烦满。肝主血，故后必便血。</p><p>方有执曰：热少厥微，邪浅也，所以手足不冷，而但指头寒。默默，谓无言也。不欲食，厥陰之脉挟胃也。烦躁则内热，故以小便辨之。欲食，邪退而胃回也。厥而呕胸□烦满者，厥陰脉挟胃贯膈布□肋也，便血陰邪，必走下窍也。</p><p>林澜曰：于热厥，言指头寒。于寒厥微者，言手足寒。甚者，言四逆。厥逆轻重浅深，当细味之。</p><p>汪琥曰：按此条论仲景无治法。郭壅云：热不除而便血，可用犀角地黄汤。</p><p>□</p><p>伤寒一、二日至四、五日，而厥者，必发热，前热者后必厥，厥深者热亦深，厥微者热亦微，厥应下之，而反发汗者，必口伤烂赤。</p><p>【注】</p><p>伤寒一、二日即厥，四、五日仍厥不已者，是陰盛陽衰之寒厥也。寒厥者，即藏厥也。若一、二日厥，至四、五日而热；或一、二日热，至四、五日而厥，前厥后热，前热后厥，是陰陽互为胜复之热厥也。热厥者，即陽厥也。厥深者，热亦深；厥微者，热亦微，此厥乃应下之热厥，非当温散之寒厥也。若误为寒厥而反温散之，则助其热上攻，必口伤烂赤也。</p><p>【集注】</p><p>成无己曰：经云：诸四逆者不可下之，至此又云应下，最宜详审。先贤谓热厥手足虽厥冷，而或有温时，手足虽逆冷，而手足掌心必暖。戴元礼又以指甲之暖冷红青，别厥证之寒热，皆慎之至也。</p><p>汪琥曰：此条乃传经邪热，陽极似陰之证。伤寒一、二日至四、五日而厥者，言伤寒在一、二日之时本发热，至四、五日后而厥者，乃邪传厥陰之候也。必发热者，言病人四肢及肌表虽厥，而躯壳以内必发热也。前热者后必厥，乃申明一、二日为前，四、五日为后，以见热极必发厥也。陽邪深伏，应须以苦寒之药下去其热，使陰气得伸，则陰陽平，四肢和顺而不厥矣。粗工见厥，认以为寒，而反用辛温之药，辛温皆升，引热上行，必口伤烂赤，以厥陰之脉循颊里环唇内故也。</p><p>□</p><p>病人手足厥冷，脉乍紧者，邪结在胸中，心下满而烦，饥不能食者，病在胸中，当须吐之，宜瓜蒂散。</p><p>【注】</p><p>病人手足厥冷，若脉微而细，是寒虚也。寒虚者可温可补。今脉乍紧劲，是寒实也，寒实者宜温宜吐也。时烦吐蛔，饥不能食，乃病在胃中也；今心中烦满，饥不能食，是病在胸中也。寒饮实邪，壅塞胸中，则胸中陽气为邪所遏，不能外达四肢，是以手足厥冷，胸满而烦，饥不能食也，当吐之，宜瓜蒂散涌其在上之邪，则满可消，而厥可回矣。</p><p>【集注】</p><p>喻昌曰：此与太陽之结胸迥殊，其脉乍紧，其邪亦必乍结，故用瓜蒂散涌载其邪而出，斯陽邪仍从陽解耳！</p><p>程应旄曰：手足厥冷，邪气内阻，脉乍紧，紧而不常，往来中倏忽一见也。</p><p>□</p><p>伤寒脉滑而厥者，里有热，白虎汤主之</p><p>【注】</p><p>伤寒脉微细，身无热，小便清白而厥者，是寒虚厥也，当温之。脉乍紧，身无热，胸满而烦厥者，是寒实厥也，当吐之。脉实，大小便闭，腹满□痛而厥者，热实厥也，当下之。今脉滑而厥，滑为陽脉，里热可知，是热厥也。然内无腹满痛不大便之证，是虽有热而里未实，不可下而可清，故以白虎汤主之。</p><p>【集注】</p><p>程应旄曰：脉滑而厥，乃陽实拒陰之厥，白虎汤凉能清里，而辛可解表。故当舍证而从脉也。</p><p>林澜曰：热厥亦有不同，如传邪入府，秘结不通，燥矢在内，非下不可者，以承气治之之证是也。若火极似水，里有大热，而大便不闭，无燥粪可除者，滑则里热已深，厥则邪陷已极，非以白虎涤其极热，则亢甚之陽，何以清耶！</p><p>吴人驹曰：厥，因陽气不相顺接，其脉当见陰象。脉滑为气有余，是陽盛于内，格陰于外，内则实热，外而假寒者也，白虎以清解实热，则厥自解矣。辨之之法，冷必不甚，浮而近之则冷，按之肌骨之下，则反热矣。</p><p>□</p><p>伤寒脉促，手足厥逆，可灸之。</p><p>【注】</p><p>伤寒陰证见陽脉者，虽困无害，无宁俟之也。今伤寒脉促，手足厥逆，而曰可灸之者，盖以欲温则有陽脉之疑，欲清则有陰厥之碍也。夫证脉无寒热之确据，设以促之一陽脉清之，惟恐有误于脉；或以厥之一陰证温之，又恐有误于证，故设两可之灸法，斯通陽而不助热，回厥而不伤陰也。</p><p>【集注】</p><p>喻昌曰：伤寒脉促，则陽气局?可知，更加手足厥逆，其陽必为陰所格拒而不能返，故宜灸以通陽也。</p><p>张璐曰：手足厥逆，本当用四逆汤，以其脉促，知为陽气内阻，而非陽虚，故但用灸以通其陽，不用温经以助陽也。</p><p>□</p><p>伤寒发热四日，厥反三日，复热四日，厥少热多者，其病当愈，四日至七日热不除者，必便脓血。伤寒厥四日，热反三日，复厥五日，其病为进，寒多热少，陽气退，故为进也。</p><p>【注】</p><p>伤寒邪在厥陰，陽邪则发热，陰邪则厥寒，陰陽错杂，互相胜复，故或厥或热也。伤寒发热四日，厥亦四日，是相胜也。今厥反三日，复热四日，是热多厥少，陽胜陰退，故其病当愈也。当愈不愈，热仍不止，则热郁于陰，其后必便脓血也。若厥九日，热反三日，则厥多热少，陰胜陽退，故为病进也。</p><p>【集注】</p><p>程知曰：此即厥热往复之机，知陰陽进退之义，明厥证所重在陽，则厥陰之大旨昭然矣。</p><p>张璐曰：太陽以恶寒发热为病进，恐其邪气传里也；厥陰以厥少热多为病退，喜其陰尽陽复也。</p><p>程应旄曰：厥陰、少陽，一藏一府。少陽在三陽为尽，陽尽则陰生，故有寒热之往来；厥陰在三陰为尽，陰尽则陽生，故有厥热之胜复。凡遇此证，不必论其来自三陽、起自三陰，祗论厥与热之多少。热多厥少，知为陽胜，陽胜病当愈；厥多热少，知为陰胜，陰胜病日进。热在后而不退，则为陽过胜，过胜而陰不能复，遂有便血诸热证；厥在后而不退，则为陰过胜，过胜而陽不能复，遂有亡陽诸死证。所以调停二者治法，须合乎陰陽进退之机，陽胜宜下，陰胜宜温，若不图之于早，坐令陰竭陽亡，其死必矣。</p><p>吴人驹曰：『内经』言，人之伤于寒也，则为病热，热虽甚不死，是伤寒以热为贵也。然热不及者病，太过者亦病。故此二节，论寒热之多少，以明不可太过与不及也。</p><p>□</p><p>伤寒始发热六日，厥反九日而利，凡厥利者，当不能食，今反能食者，恐为除中，食以索饼，不发热者，知胃气尚在，必愈。恐暴热来，出而复去也，后三日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之而脉数，其热不罢者，此为热气有余，必发痈脓也。</p><p>【按】</p><p>不发热者之「不」字，当是「若」字，若是「不」字，即是除中，何以下接恐暴热来出而复去之文也？</p><p>【注】</p><p>热而不厥为陽，厥而不热为陰。伤寒始发热六日，厥亦六日，至七日仍发热而不厥者，是陽来复，当自愈也，今厥九日，较热多三日，是陰胜陽，故下利也。凡厥利者，中必寒，当不能食，今反能食，恐是陰邪除去胃中陽气，而为除中之病也。恐者，疑而未定之辞也。故以索饼试之，食后不发热，则为除中，若发热，知胃气尚在，则非除中，可必愈也。若食后虽暴发热，恐热暂出而复去，仍是除中，故必俟之三日，其热续在不去，与厥相应，始可期之旦日夜半愈也。若俟之三日后，虽热不罢而亦不愈，且脉犹数者，此为热气有余，留连荣卫，必发痈脓也。</p><p>【集注】</p><p>方有执曰：食，饲也。索，常也。谓以素常所食之饼饲之也。一说无肉曰索，谓不令犯食禁也。旦日、明日平旦，朝而陽长之时也；夜半，陰尽陽生之时也，数以候热。</p><p>痈脓者，厥陰主血，血热持久则壅瘀，壅瘀则腐化，故可必也。</p><p>吴人驹曰：除者，去也；中者，中气也，乃中气除去，欲引外食以自救也。</p><p>□</p><p>伤寒脉迟六、七日，而反与黄芩汤彻其热，脉迟为寒，今与黄芩汤复除其热，腹中应冷，当不能食，今反能食，此名除中，必死。</p><p>【按】</p><p>「伤寒脉迟六、七日」之下，当有「厥而下利」四字，若无此四字，则非除中证矣。</p><p>有此四字，始与下文反与黄芩汤之义相属。</p><p>【注】</p><p>伤寒脉数，六、七日，厥而下利，热厥下利也，当与黄芩汤彻其热。今伤寒脉迟六、七日，厥而下利，寒厥下利也，当与理中汤温其寒。而反与黄芩汤复除其热，腹中应冷，当不能食，今反能食，此名除中，乃胃气将绝，求食以救，终无补于胃也，故曰必死。</p><p>【集注】</p><p>方有执曰：反者，言不顺于道也。黄芩汤，寒药也。彻，亦除也。应，亦当也。反能食者，胃欲绝引食以自救也。中，以胃言。死，谓万物无土不生也。</p><p>程知曰：言脉迟为寒，不宜更用寒药，以致有除中之变也。中气为陰寒革除，则胃中无根之陽气将欲尽除，而求救于食，故为死证。</p><p>□</p><p>伤寒，先厥后发热而利者，必自止，见厥复利。</p><p>【注】</p><p>厥逆，陰也。发热，陽也。先厥后发热，而利必自止者，是陰退而陽进也。见厥复利者，是陽退而陰进也。热多厥少，病虽甚者亦可愈；厥多热少，病虽微者亦转甚。可知厥热，乃陰陽进退生死之机也。</p><p>【集注】</p><p>汪琥曰：厥陰者，陰之尽，厥陰之经，陽气甚微，故不论陰陽二证，寒热之邪，但至其经，无有不发厥者，盖厥即为逆，起于手足，今曰先厥者，此初起便厥，厥即下利发热者，则陽气复而利必自止也。</p><p>□</p><p>伤寒先厥后发热，下利必自止，而反汗出，咽中痛者，其喉为痹，发热无汗，而利必自止，若不止，必便脓血，便脓血者，其喉不痹。</p><p>【注】</p><p>此承上条而详辨之，以出其证也。先厥后发热，下利必自止，厥回利止，其热若退，为欲愈也。若厥回利止，其热不退，而反汗出者，是厥陰病。从陽化热，其邪上循本经之脉，故咽喉痛痹也。若厥回发热，无汗利不止者，是厥陰邪热。因利下迫，伤及脉中之血，故必便脓血也。便脓血者，其喉不痹，谓热邪下利，而不复上病咽痛也。</p><p>可知下利止，其喉为痹者，谓热邪已上，病咽痛，即不复病下利也。</p><p>【集注】</p><p>喻昌曰：先厥后热下利止，其病为欲愈矣。乃反汗出咽中痛，是热邪有余，上攻咽喉而为痹也。既发热虽无汗，为其陽已回，所以利亦必自止，若不止，则无汗明系邪不外出，热郁在里，必主便脓血也。便脓血者，其喉不痹，见热邪在里，即不复在表，在下，即不复在上也。</p><p>汪琥曰：咽中痛者，此热伤上焦气分也。痹者，闭也。咽中痛甚，其喉必闭而不通，以厥陰经循喉咙之后，上入颃颡故也。无汗利不止，便脓血者，此热伤下焦血分也，热邪注下，则不干上，故曰：其喉不痹。</p><p>□</p><p>下利脉数，有微热，汗出，令自愈，设复紧，为未解。</p><p>【注】</p><p>厥陰下利脉数，热利也。若热微汗出，知邪微欲解，下利必自止，故令自愈也。设脉复紧，为表邪犹盛，未能解也。</p><p>【集注】</p><p>成无己曰：下利，陰病也。脉数，陽脉也。陰病见陽脉者生，微热汗出，陽气得通也，利必自愈。诸紧为寒，设复脉紧，寒邪犹盛，故云：未解。</p><p>沈明宗曰：数条乃指厥而下利便脓血者。或见实大、浮数、微弱、沉涩、弦紧、洪长诸脉，当分虚、实、寒、热，即知欲愈未愈，真为察病之微旨也。</p><p>□</p><p>下利有微热而渴，脉弱者，令自愈。</p><p>【注】</p><p>厥陰下利，有大热而渴，脉强者，乃邪热俱盛也。今下利有微热而渴，脉弱者，是邪热衰也，邪热既衰，故可令自愈也。</p><p>【集注】</p><p>方有执曰：微热，陽渐回也。渴，内燥未复也。脉弱，邪退也。令自愈，言不须治也。</p><p>程知曰：下利以陽复邪微为愈，微热而渴，证已转陽，脉弱则邪气已退，故不治自愈。若下利大热脉盛，又是逆候矣。</p><p>□</p><p>下利脉数而渴者，令自愈，设不差，必圊脓血，以有热故也。</p><p>【注】</p><p>此承上条互言，以详其变也。下利脉数而渴者，是内有热也，若身无热，其邪已衰，亦可令自愈也。设下利脉数而渴，日久不差，虽无身热，必圊脓血，以内热伤陰故也。</p><p>【集注】</p><p>方有执曰：脉数，与上文微热，互相发明。</p><p>程应旄曰：脉数而渴，陽胜陰矣，故亦令自愈。若不差，则陰虚热入，经所云脉数不解，而下利不止，必协热而便脓血是也。</p><p>□</p><p>下利，寸脉反浮数，尺中自涩者，必圊脓血。</p><p>【注】</p><p>厥陰热利，寸脉当沉数，今寸脉反浮数，是热在外而不在内也。尺中自涩者，是在外之热不解，乘下利入里，伤及其陰，热与血瘀，必圊脓血也。</p><p>【集注】</p><p>喻昌曰：脉见浮数，若是邪还于表，则尺脉自知，今尺中自涩，乃热邪抟结于陰分，虽寸口得陽脉，究竟陰邪必走下窍，而便脓血也。</p><p>汪琥曰：此条乃下利变脓血之候也。热利而得数脉非反也，得浮脉则为反矣。此条论无治法，宜以仲景黄芩汤代之。</p><p>□</p><p>下利脉沉弦者，下重也。脉大者，为未止，脉微弱数者，为欲自止，虽发热，不死。</p><p>【注】</p><p>此详申上条，下利圊脓血之证脉也。脉沉，主里，脉弦，主急。下重，后重也。下利、脉沉弦，故里急后重也。凡下利之证，发热脉大者，是邪盛，为未止也。脉微弱数者，是邪衰，为欲自止，虽发热不死也。由此可知滞下脉大身热者，必死也。</p><p>【集注】</p><p>喻昌曰：下利而脉沉弦，主里急后重，成滞下之证，即今所称痢证也。脉大者，即沉弦中之大，脉微弱数者，即沉弦中之微弱数也。</p><p>□</p><p>下利欲饮水者，以有热故也，白头翁汤主之。热利下重者，白头翁汤主之。</p><p>【注】</p><p>此承上条以出其治也。下利欲饮水者，热利下夺津液，求水以济干也。热利下重者，热伤气滞，里急后重，便脓血也。二者皆以白头翁汤主之者，以其大苦大寒，寒能胜热，苦能燥湿也。</p><p>【集注】</p><p>程知曰：按少陰自利而渴，亦有虚而引水自救者，犹当以小便之赤白，脉之迟数辨之。此言热邪内结者也，热邪内结而致下重，故纯用苦寒以胜热而厚肠也。</p><h2>白头翁汤方</h2><p>白头翁三两黄连（去须）三两黄柏（去皮）三两秦皮三两</p><p>右四味，以水七升，煮取三升，去滓，温服一升，不愈，更服一升。</p><p>【方解】</p><p>三陰俱有下利证，自利不渴者，属太陰也；自利而渴者，属少陰也。惟厥陰下利，属于寒者，厥而不渴，下利清谷，属于热者，消渴下利，下重便脓血也。此热利下重，乃火郁湿蒸，秽气奔逼广肠，魄门重滞而难出，即『内经』所云：暴注下迫者是也。</p><p>君白头翁，寒而苦辛；臣秦皮，寒而苦涩，寒能胜热，苦能燥湿，辛以散火之郁，涩以收下重之利也；佐黄连清上焦之火，则渴可止；使黄柏泻下焦之热，则利自除也。</p><p>治厥陰热利有二，初利用此方之苦以泻火，以苦燥之，以辛散之，以涩固之，是谓以寒治热之法；久利则用乌梅丸之酸以收火，佐以苦寒，杂以温补，是谓逆之从之，随所利而行之，调其气使之平也。</p><p>□</p><p>伤寒下利，日十余行，脉反实者死。</p><p>【注】</p><p>伤寒下利，日十余行，正气虚也，其脉当虚，今反实者，邪气盛也。正虚邪盛，故主死也。</p><p>【集注】</p><p>成无己曰：下利里虚也，脉当微弱，反实者，病胜藏也，故死。脉不应病，此之谓也。</p><p>郑重光曰：脉实则胃气失和缓之状，而真藏之脉独见，邪盛正脱矣。</p><p>□</p><p>伤寒六、七日不利，便发热而利，其人汗出不止者死，有陰无陽故也。</p><p>【注】</p><p>伤寒六、七日，邪传厥陰之时也，厥而不利，是陰邪未盛，若便发热，尚在不死。今六、七日不利，忽而下利，发热汗出不止者，是陰盛于中，而陽亡于外，故为有陰无陽也，其死可知矣。</p><p>【集注】</p><p>方有执曰：发热而利，里陰内盛也，故曰有陰。汗出不止，表陽外绝也，故曰无陽。</p><p>程知曰：言暴下利汗出，为亡陽死证也，六、七日不利，忽发热而利下，至于汗出不止，浑是外陽内陰，真陽顷刻无存矣。</p><p>汪琥曰：寒中厥陰至六、七日，当亦厥六、七日矣，不言厥者，省文也。厥则当利不利者，陽气未败，犹能与邪相支吾也，若至发热，即利者亦当止。今则发热与利，骤然并至，加之汗出不止，则知其热非陽回而热，乃陽脱而热，故兼下利而汗出不止也。</p><p>张令韶曰：厥陰病发热不死，发热亦死者有三证：一在躁不得卧，一在厥不止，一在汗出不止。</p><p>□</p><p>发热而厥，七日下利者，为难治。</p><p>【注】</p><p>此详申上条，发热而厥之义也。发热而厥至七日，若厥回利止，则可以自解矣。今发热而厥至七日，下利不止者，为难治也。盖上条有陰无陽故主死，此条陰盛而陽不复，故为难治也。</p><p>【集注】</p><p>方有执曰：厥七日而下利，陰盛而陽不复也。</p><p>张璐曰：厥利与热不两存之势也。发热而厥七日，是热者自热，厥利者自厥利，陰陽两造其偏，漫无相协之期，故虽未见烦躁，已为难治。盖治其热则愈厥愈利，治其厥利则愈热，不至陰陽两绝不止耳。</p><p>□</p><p>下利脉沉而迟，其人面少赤，身有微热，下利清谷者，必郁冒汗出而解，病人必微厥，所以然者，其面戴陽，下虚故也。</p><p>【注】</p><p>脉沉而迟，下利清谷，是里有陰寒也，若其人面有少赤色，身有微热，又属表有陽热也。夫内有里陰之寒，外有表陽之热，则陰得陽化而解者有之。但其未解之先，病人必郁冒汗出而后解。所以然者，面戴之虚陽，与下利之虚陰，两相和顺，故作解也。</p><p>此非在下之陰，格在上之陽，所以病人虽冒而厥必微，必不似不解之冒厥而甚也。</p><p>【集注】</p><p>喻昌曰：下利脉沉迟，里寒也，面少赤有微热，是仍兼外邪，必从汗解。但戴陽之证，必见微厥，此中大伏危机，其用法当迥异常法矣。六经皆有下利之证，惟少陰、厥陰为难治。盖邪气入里，利深则必致厥，厥深亦必致利，故下利一证，经于少陰、厥陰，皆详言之。盖以伤寒下利，则无论少陰、厥陰，其治法皆可会通也。</p><p>汪琥曰：郁冒者，头目之际，郁然昏冒，乃陽气能胜寒邪，里陽回而表和顺，故解。</p><p>汗出而解，是陽回里寒散而荣卫和，故汗出，非攻表而使之汗出也。</p><p>□</p><p>下利清谷，里寒外热，汗出而厥者，通脉四逆汤主之。</p><p>【注】</p><p>此承上条互详其义，以出其治也。下利清谷，里寒也；身有微热，外热也。上条有无汗怫郁面赤之表，尚可期其冒汗而解。此条汗出而厥，则已露亡陽之变矣。故主以通脉四逆汤，救陽以胜陰也。</p><p>【集注】</p><p>方有执曰：下利故曰里寒，陰不守也；外热故，汗出，陽不固也。通脉四逆救表里，通血气而复陰陽者也。</p><p>喻昌曰：上条辨证，此条用药，互相发明。然不但此也，少陰病下利清谷，面色赤者，已用此法矣。</p><p>吴人驹曰：有协热下利者，亦完谷不化，乃邪热不杀谷，其别在脉之陰陽虚实之不同。</p><p>□</p><p>大汗出，热不去，内拘急，四肢疼，又下利厥逆而恶寒者，四逆汤主之。</p><p>【注】</p><p>通身大汗出，热当去矣。热仍不去，而无他证，则为邪未尽而不解也。今大汗出，热不去，而更见拘急肢疼，且下利厥逆而恶寒，是陽亡于表，寒盛于里也，故主四逆汤</p><p>，温经以胜寒，回陽而敛汗也。</p><p>【集注】</p><p>方有执曰：大汗出，陽虚而表不固也；热不去，言邪不除也；内拘急四肢疼者，亡津液而骨气不利也；下利厥逆，恶寒亡陽，而陰寒内甚也。</p><p>程知曰：言大汗后下利厥逆，急宜回陽也。大汗出而热不去，正恐真陽飞越，若内拘急，四肢痛，更加下利，厥逆，恶寒，则在里，纯是陰寒矣。</p><p>程应旄曰：此证大汗出热不去，何为不在亡陽死证之列？不知亡陽由于汗不止而陽亡，此证内拘急，四肢疼，是汗已止，陽未亡而恶寒，故可行温法也。</p><p>□</p><p>大汗，若大下利而厥冷者，四逆汤主之。</p><p>【注】</p><p>大汗出汗不收者，桂枝加附子汤证也。大下利，利不止者，理中加附子汤证也。今大汗出，又大下利不止，而更见厥冷，乃陽亡于外，寒盛于中，非桂枝理中之所能治矣，当与四逆汤急回其陽，以胜其陰，使汗利止而厥冷还，则犹可生也。以上三条，皆厥陰少陰同病，因少陰寒甚，故俱从少陰主治也。</p><p>【集注】</p><p>喻昌曰：此证无外热相错，其为陰寒易明，然既云大汗大下，则陰津亦亡，但此际不得不以救陽为急，陽回方可徐救其陰也。</p><p>□</p><p>下利，手足厥冷，无脉者，灸之不温，若脉不还，反微喘者死。下利后脉绝，手足厥冷，??时脉还，手足温者生，脉不还者死。</p><p>【注】</p><p>下利手足厥冷无脉者，有陰无陽也。虽用附子四逆辈，恐陽不能急回，宜急灸厥陰以通其陽。若脉还手足温者生，脉不还手足不温，反微喘者，乃无气以续之喘，是陽气上脱也，故主死。</p><p>【集注】</p><p>方有执曰：其喘必息短而声不续，乃陽气衰绝也。</p><p>程知曰：少陰下利，厥逆无脉，服白通汤，脉暴出者死，微续者生。厥陰下利，厥逆脉绝，用灸法，??时脉还者生，不还者死。可见求陽气者，非泛然求之于无何有之乡也，必两肾之中有几微可续，然后可藉温灸为鸾胶耳！</p><p>□</p><p>伤寒发热，下利厥逆，躁不得卧者，死。伤寒发热，下利至甚，厥不止者，死。</p><p>【注】</p><p>伤寒发热下利而厥，反烦躁不得卧者，乃寒盛于中，孤陽扰乱也。或发热下利至甚，厥逆不止，即不烦躁，亦为表陽外散，里陽内脱，故均死也。</p><p>【集注】</p><p>成无己曰：伤寒发热，邪在表也；下利厥逆，陽气虚也；躁不卧，病胜藏也，故死。</p><p>『金匮要略』云：六府气绝于外者，手足寒；五藏气绝于内者，下利不禁。伤寒发热，为邪独甚，下利至甚，厥不止，为府藏气绝，故死。</p><p>程知曰：厥陰病，但发热即不死，以发热则邪出于表，而里证自除。若外发热而内厥逆，下利不止，且至烦躁不解，则发热又为陽气外散之候，而主死矣。</p><p>张璐曰：躁不得卧，肾中陽气越绝之象也。大抵下利而手足厥冷者，皆为危候，以四肢为诸陽之本故也。加以发热躁不得卧，不但虚陽发露，而真陰亦已消尽无余矣，安得不死乎？</p><p>□</p><p>呕而脉弱，小便复利，身有微热，见厥者，难治，四逆汤主之。</p><p>【注】</p><p>厥陰呕而脉弱，大便多利，今小便复利，虽身有微热，而又见厥冷，是邪既上逆，而下焦虚寒不固，为陰进陽退之象，故为难治。以四逆汤主之者，急壮其陽也，陽回则可望生矣。</p><p>【集注】</p><p>方有执曰：脉弱虽似邪衰，而小便复利，则是里属虚寒也。故曰：见厥者难治。以身之有微热，故虽厥犹可以四逆汤救其陽，使之复也。</p><p>程知曰：言呕而厥者，宜温其下也。呕者，邪气上逆也。脉弱小便利，虚寒见于下也。身有微热，当为陽邪在表，然见厥逆，则为陰盛于里，而微陽有不能自存之忧也。</p><p>汪琥曰：按诸条厥利证，皆大便利。此条以呕为主病，独小便利而见厥，前后不能关锁，用四逆汤以附子散寒，下逆气，助命门之火，上以除呕，下以止小便，外以回厥逆也。</p><p>□</p><p>干呕吐涎沫，头痛者，吴茱萸汤主之。</p><p>【注】</p><p>太陰有吐食而无呕也；少陰有欲吐不吐，咳而呕也；厥陰之厥而呕，呕而吐蛔也。今干呕者，有声无物之谓也；吐涎沫者，清涎冷沫随呕而出也，此由厥陰之寒，上干于胃也。三陽有头痛，必兼身热，至于太陰、少陰二经，皆无头痛，惟厥陰与督脉会于巅，故有头痛而无身热也。此少陽不解，传入厥陰，陰邪上逆，故呕而头痛也。以吴茱萸汤主之，从厥陰本治也。</p><p>【集注】</p><p>程知曰：此言呕而头痛者，宜温中而降逆也。</p><p>张锡驹曰：呕者，有声有物者也；吐者，吐出其物也。故有干呕，而无干吐，今干呕吐涎沫者，涎沫随呕而吐出也。</p><p>□</p><p>呕家有痈脓者，不可治呕，脓尽自愈。</p><p>【注】</p><p>心烦而呕者，内热之呕也；渴而饮水呕者，停水之呕也。今呕而有脓者，此必内有痈脓，故曰不可治，但俟呕脓尽自愈也。盖痈脓腐秽欲去而呕，故不当治，若治其呕，反逆其机，热邪内壅，阻其出路，使无所泄，必致他变，故不可治呕，脓尽则热随脓去，而呕自止矣。</p><p>【集注】</p><p>汪琥曰：肺胃成痈，由风寒蕴于经络，邪郁于肺，或入胃府，变而为热，热甚则气瘀血积而为痈。痈者，壅也，言热毒壅聚而成脓也。</p><p>郑重光曰：邪热上逆，结为内痈，肺胃之痈是也。</p><p>□</p><p>厥陰中风，脉微浮，为欲愈，不浮为未愈。</p><p>【注】</p><p>厥陰中风，该伤寒而言也。脉微，厥陰脉也。浮，表陽脉也。厥陰之病，既得陽浮之脉，是其邪已还于表，故为欲愈也。不浮则沉，沉，里陰脉也。是其邪仍在于里，故为未愈也。</p><p>【集注】</p><p>成无己曰：脉浮，为邪气还表作汗之兆，故云：欲愈。不浮则邪气深入，正多变证，故云：未愈。</p><p>方有执曰：风脉当浮，以厥陰本微缓不浮，故微浮则邪见还表，为欲愈也。</p><p>□</p><p>厥陰病，欲解时，从丑至卯上。</p><p>【注】</p><p>丑、寅、卯三时，厥陰风木乘王之时也。正气得其王，则邪自退，故病解。</p><p>【集注】</p><p>方有执曰：厥陰之解，自寅卯而终；少陽之解，自寅卯而始。盖寅为陽初动，陰尚强，卯为天地辟，陰陽分，所以二经同旺，其病之解，由此而终始也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232251.html' class='pagedaohang'>【上一篇】<i>:辨合病并病脉证并治篇</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232249.html' class='pagedaohang'>【下一篇】<i>：辨少阴病脉证并治全篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>