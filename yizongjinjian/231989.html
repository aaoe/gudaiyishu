<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_胎前诸证门</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">胎前诸证门</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231990.html' class='pagedaohang'>【上一篇】<i>:生育门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231988.html' class='pagedaohang'>【下一篇】<i>：嗣育门</i></a></span>
</ul>
<div class="articleContent" id="articleContent"> <h2>胎前总括</h2><p>1。妊娠胎前病恶阻，胞阻肿满气烦悬，痫嗽转胞与子淋，激经胎漏胎不安。小产死胎胎不长，子瘖脏燥鬼胎连，余病当参杂证治，须知刻刻顾胎原。</p><p>【注】此言妊娠胎前，有恶阻，胞阻，子肿，子满，子烦，子悬，子痫，子嗽，转胞，子淋，激经，胎漏，胎动不安，小产堕胎，子死腹中，胎萎不长，子瘖，脏燥，鬼胎等证，皆当一一详辨熟记。其余胎前伤寒，伤食，疟痢，霍乱，泄泻，当于杂证门中参考治之。但须时刻保护胎原，不致误犯为要也。</p><h2>恶阻总括</h2><p>2。恶心呕吐名恶阻，择食任意过期安，重者须药主胃弱，更分胎逆痰热寒。</p><p>【注】妇人受孕月余之后，时时呕吐者，名曰恶阻。若无他病择食者，须随其意而与之。轻者过期自然勿药而愈，重者须以药治之。当以胃弱为主，更审其或因胎气阻逆，或痰饮阻逆，与夫兼热，兼寒，而分治之。</p><h2>恶阻证治</h2><p>保生汤</p><p>3。胎气阻逆惟呕吐，无他兼证保生汤，砂术香附乌陈草，量加参枳引生姜。</p><p>【注】恶阻，有因胎气阻逆者，乃受胎后胞门闭塞，脏气内阻，挟胎气上逆于胃，故令恶心呕吐也。若平素胃虚所致，虽无痰饮，寒热相兼而亦有恶阻证者，宜用保生汤，即砂仁，白术，香附，乌药，陈皮，甘草也。引用生姜者，以止其呕也。若气弱者，量加人参；气实者，量加枳壳。</p><p>加味六君汤</p><p>4。痰饮恶阻吐痰水，烦眩加味六君汤，枇杷藿香旋缩枳，热秘芩军寒桂姜。</p><p>【注】恶阻因于痰饮者，其吐必多痰水，且心烦头目眩晕，必其人平素胃虚，中停痰饮也。宜用加味六君汤，于六君汤内，加枇杷叶，藿香，旋覆花，缩砂，枳壳。若胃热便秘，加黄芩，大黄以利之；胃寒喜热，加肉桂，干姜以温之。</p><p>六君汤方见首卷加味温胆汤</p><p>5。热阻恶食喜凉浆，心烦愦闷温胆汤，橘半茯甘与枳竹，更加芩连芦麦姜。</p><p>【注】恶阻因于胃热者，必呕吐，心中热烦，愦闷喜饮凉浆也。宜用加味温胆汤，其方即陈皮，半夏，茯苓，甘草，枳实，竹茹，名温胆汤。更加黄芩，黄连，芦根，麦门冬，引生姜也。</p><h2>胞阻总括</h2><p>6。妊娠腹痛名胞阻，须审心腹少腹间。伤食心胃胎腰腹，少腹胞寒水尿难。</p><p>【注】孕妇腹痛，名为胞阻。须审其痛，或上在心腹之间者，多属食滞作痛；或下在腰腹之间者，多属胎气不安作痛；若在少腹之间者，则必因胞血受寒，或停水尿难作痛也。</p><h2>胞阻证治</h2><p>加味平胃散　延胡四物汤</p><p>7。心胃痛多伤食滞，苍朴陈甘果枳曲，便秘加军倍甘草，胎动延胡四物宜。</p><p>【注】孕妇心胃作痛者，多因伤食停滞，宜平胃散，即陈皮，厚朴，苍术，甘草也。加草果，枳壳，神曲以消之。若更大便秘结，日久则加硝，黄以攻之，然必倍甘草以缓其峻性，庶不伤胎。若腰腹作痛，胎动下血，则当用四物汤，君以延胡，以定痛而保胎也。</p><p>四物汤方见首卷加味胶艾四物汤　蜜消汤</p><p>8。腹腰痛甚防胎堕，胶艾四物杜酒葱，外邪宜加羌独活，内热便秘蜜硝攻。</p><p>【注】胞蒂系于腰。凡腹腰痛者，须防堕胎。宜用胶艾四物汤，加杜仲，大豆，淋酒，葱白以定痛而保胎。若因外感风寒之邪，则加羌活，独活以散之；若内热大，小便闭者，则用蜂蜜，芒硝煎汤以攻之。</p><p>经曰：有故无陨是也。</p><p>胶艾四物汤方见首卷加味芎归饮　导赤散　五苓散</p><p>9。胞血受寒少腹疼，参吴胶艾草归芎。尿涩热甚导赤散，木通生地甘草灵。水盛陽虚五苓效，术泽肉桂茯猪苓。</p><p>【注】少腹作痛者，乃胞中之血受寒也，宜加味芎归饮温之。其方即人参，吴茱萸，阿胶，蕲艾，炙甘草，当归，川芎也。若因尿涩而痛，则是膀胱水病热甚，则以导赤散清利之，其方即生地，木通，甘草也。若水盛陽虚不化，则以五苓散渗利之，其方即茯苓，白术，泽泻，猪苓，肉桂也。</p><h2>子肿子气子满脆脚皱脚总括</h2><p>10。头面四肢肿子肿，自膝至足子气名，肿胀喘满曰子满，但脚肿者脆皱称。</p><p>【注】头面遍身浮肿，小水短少者，属水气为病，故名曰子肿。自膝至足肿，小水长者，属湿气为病，故名曰子气。遍身俱肿，腹胀而喘，在六，七个月时者，名曰子满。但两脚肿而肤厚者，属湿，名曰皱脚。皮薄者，属水，名曰脆脚。大凡水之为病多喘促，气之为病多胀满。喘促属肺，胀满属脾也。以其人素有水气湿邪，故受孕有肿满之证。儿未成形，被水浸渍，其胎每致损坏。成形尚可调治，故在五，六月后有是证者，多有生育者也。</p><h2>子肿子气满脆脚皱脚证治</h2><p>茯苓导水汤</p><p>11。妊娠肿满与子气，水气湿邪脾肺间，水气浸胎喘难卧，湿气伤胎胀难堪。均宜茯苓导水治，香瓜槟腹四苓攒，桑砂苏陈胀加枳，腿脚防己喘葶添。</p><p>【注】妊娠水肿胀满，子气，皱脚，脆脚等证，皆由水气湿邪，伤于脾肺为病也。若水气盛而浸胎，则必喘而难卧；若湿气盛而伤胎，则胀满难堪。皆宜用茯苓导水汤治之，方用木香，木瓜，槟榔，大腹皮，白术，茯苓，猪苓，泽泻，桑皮，砂仁，苏叶，陈皮，以和脾肺而利水湿。胀甚者，加枳壳以破结；腿脚肿者，加防己以利下；湿喘者，加苦葶苈以泄上水也。</p><h2>子烦证治</h2><p>知母饮12。孕妇时烦名子烦，胎热乘心知母痊，子芩知麦苓耆草，犀热参虚膏渴煎。</p><p>【注】孕妇别无他证，惟时时心烦者，名曰子烦。由胎中郁热上乘于心也。宜用知母饮，即子芩，知母，麦冬，茯苓，黄耆，甘草。热甚者加犀角，气虚加人参，口渴加石膏煎服。</p><h2>子悬胎上逼心证治</h2><p>紫苏饮13。胸膈胀满子悬名，喘甚由胎上逼心，紫苏饮用归芎芍，陈腹苏甘虚人参。</p><p>【注】孕妇胸膈胀满，名曰子悬。更加喘甚者，名曰胎上逼心。俱宜紫苏饮，即当归，川芎，白芍，陈皮，大腹皮，苏梗叶，甘草。虚者加人参煎服。</p><h2>子痫证治</h2><p>羚羊角饮钩藤汤</p><p>14。暴仆抽搐不识人，须臾自醒子痫名。羚羊角散防独杏，五加枣草薏苡仁，茯苓木香羚羊角，抽搐钩藤汤寄生，人参茯神归桔梗，口喎肢废中风成。</p><p>【注】孕妇忽然颠仆，抽搐不省人事，须臾自醒，少顷复如好人，谓之子痫。乃肝，心二经风热所致，宜用羚羊角散，即防风，独活，杏仁，酸枣仁，五加皮，甘草，薏苡仁，茯苓，木香，羚羊角也。抽搐甚者，用钩藤汤，乃钩藤，桑寄生，人参，茯神，当归，桔梗也。若口眼喎斜，半身不遂，则已成中风废证，当参风门治之。</p><h2>子嗽证治</h2><p>枳桔二陈汤桔梗汤</p><p>15。妊娠咳嗽名子嗽，陰虚痰饮感风寒，痰饮二陈加枳桔，风寒桔梗汤可安。紫苏桔梗麻桑杏，赤苓天冬合贝前，久嗽陰虚宜清润，麦味地黄汤自痊。</p><p>【注】妊娠咳嗽，谓之子嗽，嗽久每致伤胎。有陰虚火动痰饮上逆，有感冒风寒之不同。因痰饮者，用二陈汤加枳壳，桔梗治之；因感冒风寒者，用桔梗汤，即紫苏叶，桔梗，麻黄，桑白皮，杏仁，赤茯苓，天冬，百合，川贝母，前胡也。若久嗽，属陰虚，宜滋陰润肺以清润之，用六味地黄汤治之。</p><p>六味地黄汤方见首卷</p><h2>转胞证治举胎</h2><p>四物汤　阿胶五苓散</p><p>16。饮食如常烦不卧，不得小便转胞称，举胎救急丹溪法，四物升麻参术陈。服后探吐吐再服，不应阿胶入五苓。</p><p>【注】妊娠胎压，胞系了戾不得小便，饮食如常，心烦不得卧者，名曰转胞。宜用丹溪举胎法：令稳婆香油涂手举胎起，则尿自出，以暂救其急。然后以四物汤加升麻，人参，白术，陈皮煎服。服后以指探吐，吐后再服再吐，如此三，四次，则胎举而小便利矣。如不应，则是有饮，用五苓散加阿胶以清利之。</p><p>四物汤方见首卷</p><h2>子淋证治</h2><p>加味五淋散</p><p>17。子淋频浊窘涩疼，五淋栀苓归芍芩，甘草再加生地泽，车前滑石木通寻。</p><p>【注】孕妇小便频数窘涩，点滴疼痛，名曰子淋。宜五淋散，即黑栀，赤茯苓，当归，白芍，黄芩，甘草，加生地，泽泻，车前子，滑石，木通，以清热而利水，则小便自通矣。</p><h2>激经胎漏尿血总括</h2><p>18。妊娠经来名激经，胎漏下血腹不疼，若是伤胎腹必痛，尿血漏血要分明。</p><p>【注】妇人受孕之后，仍复行经者，名曰激经，为血有余。若孕妇无故下血，或下黄汁豆汁而腹不痛者，谓之胎漏。若其胎已伤而下血者，其腹必疼。孕妇又有尿血一证，腹亦不痛，然与胎漏之证又不同。</p><p>盖尿血出于溺孔，漏血出自人门，三者俱下血，而各不同治者，不可不详辨也。</p><h2>激经胎漏尿血证治</h2><p>阿胶汤　黄耆汤　银苎酒　加味四物汤</p><p>19。激经无病不须治，子大能食经自停，胎漏下血多因热，四物阿胶栀侧芩。或下黄汁豆汁样，黄耆糯米苎根银，若是尿血膀胱热，四物血余共茅根。</p><p>【注】激经无他证相兼者，不须用药，其胎壮子大能食其血，而经自停。若胎漏下血，多属血热，宜阿胶汤清之。其方即四物汤加阿胶，黑栀，侧柏叶，黄芩也。或漏下黄汁，或如豆汁甚多者，其胎干枯必倚而堕，宜用黄耆汤，即黄耆二两，糯米一合煎服。或银苎酒，即苎麻根，纹银煎酒服。若尿血，则是膀胱血热，宜四物汤加血余，白茅根以凉之。</p><p>四物汤方见首卷</p><h2>胎不安小产堕胎总括</h2><p>20。气血充实胎自安，冲任虚弱损胎原，暴怒房劳伤肝肾，疾病相干跌扑颠。五月成形名小产，未成形像堕胎言，无故至期数小产，须慎胎为欲火煎。</p><p>【注】孕妇气血充足，形体壮实，则胎气安固。若冲，任二经虚损，则胎不成实。或因暴怒伤肝，房劳伤肾，则胎气不固，易致不安；或受孕之后，患生他疾，干犯胎气，致胎不安者亦有之；或因跌扑筑磕，从高坠下，以致伤胎，堕胎者亦有之。然小产，堕胎，亦自有别：五，七月已成形像者，名为小产，三月未成形像者，谓之堕胎。以上小产，堕胎皆出有因，若怀胎三，五，七月，无故而胎自堕，至下次受孕亦复如是，数数堕胎，则谓之滑胎。多因房劳太过，欲火煎熬，其胎因而不安，不可不慎者也。</p><h2>胎不安小产堕胎证治</h2><p>加味圣愈汤　加味佛手散　十圣散　加味芎藭汤　益母丸</p><p>21。胎伤腹痛血未下，圣愈汤加杜续砂，下血腹痛佛手散，胶艾杜续术芩加。十全续缩减苓桂，因病伤胎十圣夸，跌扑芎藭调益母，怒劳逍遥地黄佳。</p><p>【注】妊娠胎伤，若腹痛不下血者，宜用圣愈汤加杜仲，续断，砂仁安之。若下血腹痛者，宜用佛手散加阿胶，蕲艾，杜仲，续断，白术，条芩安之。若因母病，以致伤胎欲堕者，宜十圣散，即十全大补汤</p><p>减茯苓，肉桂，加续断，砂仁。若因跌扑筑磕，伤胎欲堕者，宜芎藭汤调益母丸服之。芎藭汤即川芎，当归也。若暴怒，房劳伤肝肾，以致胎动不安者，宜逍遥散，地黄汤治之。</p><p>圣愈汤　佛手散　逍遥散　地黄汤方俱见首卷</p><h2>堕胎下血不止血瘀不出证治</h2><p>独参汤回生丹</p><p>22。堕胎暴下血不止，面黄唇白独参汤，恶血不出凝胀痛，回生益母酌相当。</p><p>【注】妊娠胎堕后，血暴下不止，面黄唇白者，名脱荣，宜用独参汤</p><p>峻补其气，以生其血，所谓无形能生有形也。若恶血瘀滞不行，腹胁胀痛者，宜于回生丹，益母丸，酌其虚实缓急相当而用之。</p><p>回生丹见产后汇方</p><h2>子死腹中总括</h2><p>23。子死腹中须急下，舌青腹痛冷如冰，时久口中秽气出，寒热峻缓详斟平。</p><p>【注】凡一应伤胎，子死腹中者，须当急下，勿使上奔心胸。然必验其舌青面赤，肚腹胀大，腹冷如冰，久之口中有秽气出者，方可议下。然犹必审其人之虚实寒热，或宜寒下，热下，峻下，缓下，随其宜而施之。</p><h2>子死腹中证治</h2><p>佛手散平胃散加芒硝方</p><p>24。下胎缓剂佛手散，峻剂平胃加芒硝，宜热宜寒须细审，产妇虚实莫溷淆。</p><p>【注】孕妇子死腹中，宜下者，缓下用佛手散，峻下用平胃散加芒硝。或宜寒下，或宜热下，须细细详审而投之。盖以产母之虚实，或缓，或峻，不可溷淆轻率，以致误也。</p><p>佛手散方见首卷</p><h2>辨子母存亡</h2><p>25。妊娠一切垂危后，母子存亡可预推，面赤舌青必子死，面青舌赤母命危，面舌俱青口吐沫，子母俱亡二命亏。</p><p>【注】凡妊娠一切凶危之候，欲知母子存亡者，当于孕妇面，舌之色定之。若面赤舌青，则其子必死；面青舌赤，则其母必亡；若面舌二者俱见青色，口角两边流涎沫者，则子母二命俱不能保也。</p><h2>胎兼症瘕</h2><p>26。妊娠有病当攻下，衰其大半而止之，经云有故而无殒，与病适当又何疑。</p><p>【注】凡孕妇素有症瘕旧疾，或有新病应攻下者，但攻其大半，余俟其自消，不可尽攻。经云：有故无殒。言药虽峻，有病则病受之，不能伤胎也。攻其大半，与病相当，又何疑于有妊必不可攻之说耶？</p><h2>胎不长证治</h2><p>八珍汤六君子汤</p><p>27。胎萎不长失滋养，气血不足宜八珍，脾虚胃弱六君子，谷化精微气血生。</p><p>【注】妊娠五，六个月，胎萎不长，由于妊母禀赋虚弱。若属气血两虚者，宜用八珍汤；若脾虚胃弱者，宜用六君子汤。但使饮食强壮，俾水谷运化精微，则气血日生而胎自长矣!八珍汤　六君子汤方俱见首卷</p><h2>子瘖证治</h2><p>28。子瘖声哑细无音，非谓绝然无语声，九月胎盛阻其脉，分娩之后自然通。</p><p>【注】妊娠九月，孕妇声音细哑不响，谓之子瘖。非似子哑，绝然无语也。盖少陰之脉络于舌本，九月肾脉养胎，至其时胎盛阻遏其脉，不能上至舌本，故声音细哑。待分娩之后，肾脉上通，其音自出矣。</p><h2>子啼腹内钟鸣证治</h2><p>黄连煎29。腹内钟鸣与儿哭，子啼之证出偶然，空房鼠穴土能治，黄连煎汤亦可捐。</p><p>【注】孕妇腹内有钟声，或婴儿在内啼哭者，名曰子啼。古书虽载其证，然不轻见，或偶然有之。古方用空房中鼠穴土，同川黄连煎汤，名黄连煎，饮之自愈。</p><h2>脏燥证治</h2><p>甘麦大枣汤</p><p>30。脏燥无故自悲伤，象若神灵大枣汤，甘草小麦与大枣，方出金匮效非常。</p><p>【注】孕妇无故，时时伤悲哀痛，象若神灵凭根据者，名曰脏燥，宜用金匮甘麦大枣汤服之。其方即甘草，小麦，大枣三味，煎服，其效非常也。</p><h2>鬼胎总括</h2><p>31。邪思情感鬼胎生，腹大如同怀子形，岂缘鬼神能交接，自身血气结而成。</p><p>【注】鬼胎者，因其人思想不遂，情志相感，自身气血凝结而成，其腹渐大如怀子形状。古云实有鬼神交接，其说似属无据。妇人石瘕，肠覃二证，亦俱如怀孕之状，由气血凝结而成，则可知其必无是理矣!</p><h2>肠覃石瘕证治</h2><p>香棱丸</p><p>32。肠覃石瘕气血分，寒客肠外客子门，二证俱如怀子状，辨在经行经不行。石瘕吴萸汤最效，肠覃香棱丸若神，丁木茴香川楝子，青皮广茂与三棱。</p><p>【注】经云：寒气客于肠外，与卫气相搏，气不得荣，因有所系，瘕而内着，恶气乃起，瘜肉乃生，始如鸡卵，稍以益大如怀子状，按之则坚，推之则移，月事以时下。石瘕生于胞中，寒气客于子门，子门闭塞，气不得通，恶血当下不下，衄以留止，日以益大，状如怀子，月事不以时下，皆生于女子，可导而下。由经文观之，二证虽皆如怀子状，肠覃气病而血不病，故月事以时下；石瘕先气病而后血病，故月事不来也，石瘕宜吴萸汤。肠覃宜香棱丸，即木香，丁香，茴香，川楝子，青皮，广茂，三棱，醋煮面糊为丸也。</p><p>吴茱萸汤方见首卷</p><h2>胎前母子盛衰</h2><p>33。母盛子衰胎前病，母衰子盛产后殃，子母平和无衰盛，坦然分娩不须忙。</p><p>【注】此言观孕妇与所怀之胎，有盛衰之辨也。若娠母气血壮盛，而胎元弱者，胎前必多病；若孕妇衰弱而胎元壮实，则产后其母必多病；若子母俱和平无偏盛偏衰，则胎前产后均平安无疾，可坦然无忧也。</p><p>34。胎前有余详不足，产后不足审有余，产后惟多亏损病，胎前子母盛衰知。</p><p>【注】古云：胎前无不足，产后无有余，此言其常也。然胎前虽多有余之证，亦当详察其亦有不足之时；产后虽多不足之病，亦当详审其每挟有余之证也。欲知产后常多亏损之故，于胎前子母盛衰求之，可预知也。</p><h2>胎前门汇方</h2><p>1。保生汤</p><p>人参　甘草各二钱半　白术　香附子　乌药　橘红各五钱上锉，每服三钱。姜五片，煎服。</p><p>2。加味六君汤</p><p>人参　白术（土炒）　茯苓　陈皮　半夏（制）各一钱五分　甘草（炙）五分　藿香叶　枇杷叶（炙）各一钱　缩砂仁　枳壳（炒）各八分上锉，加生姜煎服。</p><p>3。加味温胆汤</p><p>陈皮　半夏（制）　茯苓各一钱　甘草（炙）五分　枳实　竹茹黄苓各一钱　黄连八分　麦冬二钱　芦根一钱上锉，姜，枣煎服。</p><p>4。加味平胃散</p><p>厚朴（姜汁炒）　苍术（米泔浸炒）　陈皮　甘草（炙）　人参各一钱</p><p>上为末，每服三钱　加姜煎服。</p><p>5。延胡四物汤</p><p>当归　川芎　白芍　熟地各七钱五分　延胡索（酒煮）二两上锉，水煎服。</p><p>6。加味胶艾四物汤</p><p>当归　熟地　阿胶　白芍各二钱　杜仲一钱五分　川芎　蕲艾各八分上加葱白三寸，大豆淋酒煎服。</p><p>7。蜜硝煎蜂蜜　芒硝上煎，溶化服。</p><p>8。加味芎归饮川芎二钱　当归五钱　人参一钱　吴茱萸五分　阿胶二钱　蕲艾八分甘草（炙）五分上锉，水煎服。</p><p>9。导赤散</p><p>生地三钱　木通二钱　甘草梢一钱灯心一团，煎服。</p><p>10。五苓散</p><p>白术（土炒）　茯苓　猪苓　泽泻各二钱半　肉桂三分上锉，作一服，水煎服。</p><p>11。茯苓导水汤</p><p>茯苓　槟榔　猪苓　缩砂　木香　陈皮　泽泻　白术　木瓜　大腹皮桑白皮　苏梗各等分上加姜煎服。胀，加枳壳；喘，加苦葶苈子；腿脚肿加防己。</p><p>12。知母饮知母　麦冬　甘草各五钱　黄耆　子芩　赤苓各七钱五分上？？咀，每服四钱。水一盏，煎至七分，去滓，入竹沥一合温服。</p><p>13。紫苏饮当归　川芎　白芍各二两　陈皮　苏茎叶　大腹皮各一两　甘草（炙）五钱　人参（量虚实用）</p><p>上？？咀，每服五钱。水二盏，生姜五片，煎至一盏，去滓服，日进二服。有热，加黄芩竹茹；心烦，加羚羊角；有食，加神曲，山查。</p><p>14。羚羊角散</p><p>羚羊角（镑）　独活　酸枣仁　五加皮　防风　薏苡仁　杏仁　当归（酒浸）　川芎　茯神（去木）各五分　甘草　木香各二分上？？咀，加生姜五片，水煎服。</p><p>15。钩藤汤</p><p>钩藤钩　当归　茯神　人参各一两　苦桔梗一两五钱　桑寄生五钱</p><p>上为粗末，每服五，六钱。水二盏，煎至一盏，去滓温服，无时。忌猪肉，菘菜。烦热，加石膏二两半；临产月，加桂心一两。</p><p>16。枳桔二陈汤</p><p>陈皮　半夏　茯苓各二钱　甘草（炙）五分　枳壳　桔梗各一钱上锉末，加生姜水煎服。</p><p>17。桔梗汤</p><p>天冬（去心）赤苓各一钱　桑皮　桔梗　紫苏各五分　麻黄（去节）三分　贝母　人参　甘草（炙）各二分上锉，加生姜，水煎服。一方有杏仁无贝母。</p><p>18。举胎四物汤</p><p>当归　白芍　熟地　川芎　人参　白术各二钱　陈皮　升麻各一钱上锉，水煎服。</p><p>19。麦味地黄汤</p><p>熟地四钱　山萸肉二钱　山药二钱　泽泻　茯苓　丹皮各一钱五分　麦冬二钱　五味子十二粒上锉，水煎服。</p><p>20。五淋散</p><p>赤芍　山栀子各二钱　赤茯苓一钱二分　当归一钱　子芩六分　甘草五分上水煎服。</p><p>21。阿胶汤</p><p>阿胶（炙燥）熟地（焙）艾叶（微炒）芎藭　当归（切，焙）　杜仲（去粗皮，炙，锉）　白术各一两上？？咀，每服四钱。水一盏半，枣三枚，擘破，同煎至八分，去滓，食前温服。</p><p>22。黄耆汤</p><p>糯米一合　黄耆二两　川芎一两上细锉，水二大盏，煎至一盏，温服。一方无川芎。</p><p>23。银苎酒苎麻根（锉）二两　纹银五两　清酒一盏上以水二大盏，煎至一大盏，去渣，分温二服。</p><p>24。十圣散</p><p>人参　黄耆　白术　熟地黄　砂仁各五分　甘草（炙）当归　川芎白芍（炒）各一钱　川续断八分上锉，水煎服。</p><p>25。独参汤</p><p>用好人参二两或四两上水煎，徐徐服。</p><p>26。益母丸</p><p>益母草（五月五日，或六月六日采之，陰干，忌铁器）</p><p>上一味，以石器碾为细末，炼蜜丸弹子大。每用一丸，童便好酒各半，研化服之。</p><p>27。六味地黄丸</p><p>熟地（蒸晒九次）八两　山药四两　茯苓（乳拌）三两　山萸肉（酒浸）四两　丹皮三两　泽泻三两炼蜜为丸，如梧桐子大，每服三钱。</p><p>28。桂附地黄丸</p><p>即六味地黄丸加肉桂，附子。</p><p>29。黄连煎黄连上一味煎汤，调空房中鼠穴内土服。</p><p>30。甘麦大枣汤</p><p>甘草三两　小麦一升　大枣十枚上以水六升，煮取三升，温分三服。亦补脾气。</p><p>31。香棱丸</p><p>木香　丁香各半两　枳壳（麸炒）三棱（酒浸一夕）莪术（细锉，每一两用巴豆三十粒去壳同炒，待巴豆黄色，去巴豆不用）　青皮（炙）　川楝子肉　蘹香（炒）各等分</p><p>上为末，醋煮，面糊丸如桐子大，朱砂为衣。每服三十丸，姜盐汤送下，或温酒下，无时。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231990.html' class='pagedaohang'>【上一篇】<i>:生育门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231988.html' class='pagedaohang'>【下一篇】<i>：嗣育门</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>