<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·水气病脉证并治第十五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·水气病脉证并治第十五</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232220.html' class='pagedaohang'>【上一篇】<i>:订正仲景全书金匮要略注·黄疸病脉证并治第十六</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232218.html' class='pagedaohang'>【下一篇】<i>：订正仲景全书金匮要略注·消渴小便利淋病脉证并治第十四</i></a></span>
</ul>
<div class="articleContent" id="articleContent"> <p class="h1-p">□</p><p>少陰脉紧而沉，紧则为痛，沉则为水，小便即难，脉得诸沉者，当责有水，身体肿重。</p><p>【按】</p><p>脉得诸沉者一条，乃始论水气病之脉，当列于篇首。但古本脉得诸沉之上，有「少陰脉紧而沉……」四句，文义不属，并有脱简，不释。</p><p>【注】</p><p>??喘而不肿胀，谓之痰饮：肿重而不??喘，谓之水气。沉脉得于诸部，身体不肿重者，当责为气也；肿重者当责有水也。以水蓄于里，故脉沉；水溢于表，故肿重也。</p><p>□</p><p>水病脉出者，死。</p><p>【注】</p><p>水病肉肿，脉当不见，今脉出者，是气外散也，故死。</p><p>【集注】</p><p>沈明宗曰：脉得诸沉，沉为气郁，不行于表，则络脉虚，虚即水泛皮肤肌肉，故身体肿重，当责有水。但沉为正水，而正水乃陰盛陽郁，脉必沉极，若陡见浮起，是真气离根之象，故曰：水病脉出者死。若风、皮二水脉浮洪，不在此例。</p><p>□</p><p>问曰：病下利后，渴饮水，小便不利，腹满陰肿者，何也？答曰：此法当病水，若小便自利及汗出者，自当愈。</p><p>【注】</p><p>病下利则虚，其土伤其津也，土虚则水易妄行，津伤则必欲饮水。若小便自利及汗出者，则水精输布，何水病之有？惟小便不利，则水无所从出，故必病水。病水者脾必虚，不能制水，故腹满也；肾必虚，不能主水，故陰肿也。于此推之，凡病后伤津，渴欲饮水，小便不利者，皆当防病水也。</p><p>【集注】</p><p>程林曰：病下利，则脾土衰而津液竭，故渴引饮；而土又不能制水，故小便不利，脾恶湿，故腹满；肾主水，故陰肿，此为病水无疑。若小便利则水行，汗出则水散，虽不药而亦自愈矣。</p><p>□</p><p>夫水病人，目下有卧蚕，而目鲜泽，脉伏，其人消渴。病水腹大，小便不利，其脉沉绝者，有水，可下之。</p><p>【按】</p><p>其人消渴之下，古本有「病水腹大，小便不利，其脉沉绝者，有水可下之」四句，与上文义不属，当另分为一条，在本门五条之次，始合里水脉证。</p><p>【注】</p><p>目下窠，太陰也。目下微肿，水也。惟土不能制水，则水泛溢为病，故水始病必先见微肿于目下也。有卧蚕状，水病证也，面目鲜泽，水病色也；沉甚脉伏，水病脉也；消渴引饮，水病因也，此皆水病先见之征也。</p><p>【集注】</p><p>赵良曰：『内经』：色泽者，病溢饮，溢饮者，渴而多饮，溢于肠胃之外，又曰：水陰也，目下亦陰也，腹者至陰之所居也，故水在腹，便目下肿也。『灵枢』曰：水始起也，目下微肿如蚕，如新卧起之状，其人初由水谷不化津液，以成消渴，必多饮，多饮则水积，水积则气道不宣，故脉伏矣。</p><p>沈明宗曰：水外走则泛溢于皮肤肌肉，内逆则浸婬于脏腑肠胃，相随胃脉上注于面，目下如卧蚕之状；水主明亮而光润，故面鲜泽，为水病之验也。然水病因陽微陰盛，经隧不利，所以脉伏，而胃中津液水饮，外溢皮肤肌肉，不溉喉舌，故作消渴，诚非真消渴也。</p><p>□</p><p>师曰：诸有水者，腰以下肿，当利小便；腰以上肿，当发汗乃愈。</p><p>【注】</p><p>诸有水者，谓诸水病也。治诸水之病，当知表里上下分消之法。腰以上肿者水在外，当发其汗乃愈，越婢、青龙等汤证也；腰以下肿者水在下，当利小便乃愈，五苓、猪苓等汤证也。</p><p>【集注】</p><p>赵良曰：身半以上，天之分，陽也；身半以下，地之分，陰也。而身之腠理行天分之陽，小便通地分之陰。故水停于天者，开腠理而水从汗散；水停于地者，决其出关而水自出矣。即『内经』开鬼门、洁净府法也。</p><p>尤怡曰：发汗利小便，因其势而利导之也。</p><p>□</p><p>病水腹大，小便不利，其脉沉绝者，有水，可下之。</p><p>【注】</p><p>上条为水之在外、在下者立法也。若水在里者，非其治矣。腹者至陰脾也，故病水必腹大也。水蓄于内，故小便不利也。其脉沉绝，即伏脉也。脉伏腹大，小便不利，里水已成，故可下之。十枣、神佑之类，酌而用之可也。</p><p>【集注】</p><p>程林曰：腹大者，为水在里，小便不利者，为水不行，是以脉必沉伏也，故宜下之以利其水。</p><p>□</p><p>里水者，一身面目黄肿，其脉沉，小便不利，故令病水；假如小便自利，此亡津液，故令渴也，越婢加术汤主之。</p><p>【按】</p><p>「越婢加术汤主之」七字，当在后「太陽病，脉浮而紧条，发汗即愈」之下，文义始属，必是错简。在此观其里有水之文，自可知非越婢加术汤发表之药所能治矣。</p><p>【注】</p><p>此承上条言里水未实，不可下、不可利之义也。里水者，谓里有水也。一身面目黄肿，有水之证也；脉沉，有水之脉也。虽有是证脉，犹必渴而小便不利腹大者，始为里有水也。设不腹大满急，此里水未实，不可下也。若小便自利，此亡津液作渴，非里有水作渴，亦不可利小便也。</p><p>【集注】</p><p>尤怡曰：里水，水从里积，与风水不同，故其脉不浮而沉，而盛于内者，必溢于外，故一身面目悉黄肿也。水病小盒饭不利，今反自利，则津液消亡，水病已，而渴病起矣。</p><h2>越婢加术汤方</h2><p>（见下）</p><p>□</p><p>心下坚，大如盘边，如旋盘，水饮所作，枳实白术汤主之。</p><p>【注】</p><p>心下坚，大如盘边，如旋盘，此里水所作也。似当下而不可下者，以坚大而不满痛，是为水气虚结，未可下也。故以白术倍枳实，补正而兼破坚，气行则结开，两得之矣。此里水不可下之和剂也。</p><p>【集注】</p><p>赵良曰：心下，胃上脘也。胃气弱，则所饮之水入而不消，痞结而坚，必强其胃，乃可消痞。白术健脾强胃，枳实善消心下痞，逐停水，散滞气。</p><p>程林曰：此证如盘而不如杯，是水饮散漫之状也。以散漫于心下如盘，不必辛热之剂以发之，但用枳术以散之，得腹中?X而水自消矣。</p><p>沈明宗曰：见心下坚大如盘，当审虚实寒热，脉之浮沉、迟数、大小为异，??得执方</p><p>而误用也。</p><p>尤怡曰：言水饮所作者，所以别于气分也。气无形以辛甘散之，水有形以苦泄之。</p><h2>枳实白术汤方</h2><p>枳实七枚白术二两</p><p>右二味，以水五升，煮取三升，分温三服，腹中?X即当散也。</p><p>【集解】</p><p>李□曰：枳实消胀，苦以泄之也；白术去湿，苦以燥之也。后张元素治痞用枳术丸，亦从此汤化出。但此乃水饮所作，则用汤以荡涤之；彼属食积所伤，则用丸以消磨之。一汤一丸，各有深意，非漫无主张也。</p><p>□</p><p>趺陽脉当伏，今反紧，本自有寒，疝瘕，腹中痛，医反下之，下之则胸满短气。趺陽脉当伏，今反数，本自有热，消谷，小便数，今反不利，此欲作水。</p><p>【注】</p><p>此明里有水兼寒兼热，误下之义也。里水脉伏，非谓三部脉皆当伏，乃谓趺陽胃脉当伏也。若脉不伏反紧，其人必本自有寒也。水寒同病，则疝瘕腹中痛，医误以为里水而下之，水去寒留，更虚其中，故胸满短气也。若脉不伏反数，其人必本自有热也。</p><p>水热同病，当消谷而小便数，不病水也，今小便反不利，此欲作水之病也。</p><p>【集注】</p><p>赵良曰：趺陽当伏者，非趺陽胃气之本脉也，为水畜于下，其气伏，故脉亦伏，脉法曰：伏者为水。</p><p>魏荔彤曰：趺陽有水邪，则当伏，以胃陽为衣，湿陰寒所固闭，故陽明之脉不出也。</p><p>今反紧，不惟水盛于里，而且寒盛于中矣。盖其人不止有水气之邪，而更兼平日有积寒疝瘕，腹中常常作痛，水邪中又兼寒邪也。医者不识其为陰寒，乃以为水邪可下，虽水下沉，而寒邪上逆，故胸满短气矣。此病趺陽脉当伏，今反数，为本自有热。然本自有热，则当消谷，小便数，大便坚，如伤寒胃实之证也。今小便反不利，则知为欲作水，与湿热之邪无疑也。</p><p>□</p><p>肝水者，其腹大，不能自转侧，□下腹痛，时时津液微生，小便续通。</p><p>【注】</p><p>以上发明表里上下之水，以下发明五藏气血之水也。肝主筋，腹□是其部也，水邪干之，外则筋缓不能自转侧，内则腹大、□痛，淋溲也。</p><p>【集注】</p><p>魏荔彤曰：肝水者，水附肝，则肝水也。肝经有水，必存两□，故腹大而□下痛。少陽陰陽往来之道路，有邪窒碍，故不能自转侧。肝有水邪，必上冲胸咽，故时时津液微生，及上升而下降，小便不利者又续通，此水邪随肝木往来升降之气上下为患也。</p><p>见此知肝经有水，当于肝脏治之也。</p><p>尤怡曰：肝之府在□，而气连少腹，肝之水不行，则腹大不能转侧，□下腹痛也。时时津液微生，小便续通者，肝喜冲逆而主□泄，水液随之而上下也。</p><p>□</p><p>心水者，其身重而少气，不得卧，烦而躁，其人陰肿。</p><p>【按】</p><p>「其人陰肿」四字，当在肾水条内，错简在此。</p><p>【注】</p><p>心主脉，膻中是其部也。水邪干之，外则周身之脉不行，其身重也；内则少气心烦，不得卧而躁也。</p><p>【集注】</p><p>程林曰：『内经』云：心主身之血脉。『上经』曰：水在心，心下坚筑短气，是以身重少气也。『内经』曰：诸有水病者，不得卧。夫心属火，水在心是以不得卧而烦躁也。</p><p>魏荔彤曰：夫水邪，亦积聚之类也。切近于其处，则伏留于是脏，即可以脏而名证。</p><p>水附于心，则心水也，心经有水，四肢百骸，皆可灌注，故身重；气为水邪所阻，故少气，水邪逼处，神魂不安，故不得卧；神明扰乱，故躁而烦。见此知心经有水，当于心经治之也。</p><p>□</p><p>脾水者，其腹大，四肢苦重，津液不生，但苦少气，则小便难。</p><p>【注】</p><p>脾主腹，四肢是其部也，水邪干之，外则四肢苦重，内则腹大少气，小便难也。</p><p>【集注】魏荔彤曰：脾水者，水附于脾，则脾水也。脾专主腹，故腹大。脾主旋运，又主四肢，旋运不利，故四肢苦重。津液不生，气不流行，上下则阻碍不通，故上则苦少气，下则小便难。见此知有水在脾，当于脾脏治水也。</p><p>尤怡曰：脾主腹，而气行四肢，脾受水气则腹大，四肢重。津气生于谷，谷气运于脾，脾湿不运，则津液不生而少气，小便难者，湿不行也。</p><p>□</p><p>肺水者，其身肿，小便难，时时鸭溏。</p><p>【注】</p><p>肺主气，皮毛是其部也。水邪干之，外则周身皮肿，内则不输小便，大肠乃其府，水走大肠，故鸭溏也。</p><p>【集注】</p><p>赵良曰：肺主皮毛，行荣卫与大肠合，今有水病，则水充满皮肤。肺本通调水道，下输膀胱为尿溺，今既不通，水不得自小便出，反从其合，与糟粕混成鸭溏也。</p><p>魏荔彤曰：肺水者，水附于肺，则肺水也。肺主气，气引水行，亦能使之周身浮肿。</p><p>肺不肃则气化壅，故小便难，小便难则清浊不分，故便鸭溏，此知为有水在肺，当于肺脏治水也。</p><p>尤怡曰：鸭溏如鸭之后，水粪杂下也。</p><p>□</p><p>肾水者，其腹大脐肿，腰痛不得溺，陰下湿，如牛鼻上汗，其足逆冷，面反瘦。</p><p>【按】</p><p>面反瘦之下，当有上条「其人陰肿」四字。</p><p>【注】</p><p>肾主腰，足陰是其部也。水邪干之，外则陰肿，陰下湿，足冷面瘦，内则腹大脐肿，腰痛不得溺也。此五者，指水气等胀为言，故俱不喘咳也。</p><p>【集注】</p><p>程林曰：肾者，胃之关也，关门不利，故令聚水而生病，是以有腹大脐肿之证也。腰者肾之外候，故令腰痛。膀胱者，肾之府，故令不得溺也。以其不得溺，则水气不得泄，浸渍于睾囊而陰汗，流注于下焦而为足冷。夫肾为水藏，又被水邪，则上焦之气血随水性而下趋，故其人面反瘦，非若风水里水之面目浮肿也。</p><p>魏荔彤曰：肾水者，水附于肾，则肾水也。肾主少腹，少腹水湿固冱，故腹大脐肿腰痛。腰以下俱肾主之也，水湿在下焦，膀胱之气反塞，故不惟小便难，而且竟不得溺。陰寒下盛，故陰下湿如牛鼻上汗，冷而且粘，其足皆逆冷也。面乃陽之部位，下陰盛，上陽衰，故面必瘦，见此知水在肾，当于肾脏治水也。</p><p>尤怡曰：身半以下，肾气主之，水在肾，则腰痛脐肿腹大也。不得溺，陰下湿如牛鼻上汗，其足逆冷者，肾为陰，水亦为陰，两陰相得，陽气不行，而湿寒独胜也。面反瘦者，面为陽，陰盛于下，则陽衰于上也。</p><p>□</p><p>师曰：寸口脉沉而迟，沉则为水，迟则为寒，寒水相搏，趺陽脉伏，水谷不化，脾气衰则鹜溏，胃气衰则身肿。少陽脾卑，少陰脉细，男子则小便不利，妇人则经水不通，经为血，血不利则为水，名曰血分。</p><p>【注】</p><p>寸口，两寸也。脉沉而迟，沉则为水，迟则为寒，水寒相搏于胸中，则陽气不运，故趺陽两关之脉伏而不起，水谷不化。若脾气衰则鹜溏，胃气衰则身肿也。少陽右尺脉陷下，少陰左尺脉细小，亦因寒水太甚，命火受制，故男子水精不化，小便为之不利，女子血化为水，经水为之不通也。经血而曰经水者，以水为血之体也，女子以血为主，故曰：血分也。</p><p>【集注】</p><p>赵良曰：仲景脉法寸口多于趺陽合，何也？盖寸口属肺，手太陰之所过，肺朝百脉，十二经各以其时，来见于寸口。脾、胃二经，出在右关。胃乃水谷之海，五藏皆禀气于胃，则胃又五藏之本，所以经脉尤为诸经之要领也。邪或干于胃者，必再就趺陽诊之，趺陽，胃脉之源也。</p><p>尤怡曰：此合诊寸口趺陽，而知为寒水胜，而胃陽不行也。胃陽不行，则水谷不化，水谷不化，则脾胃俱衰。脾气主里，故衰则鹜溏；胃气主表，故衰则身肿也。少陽者生气也，少陰者地道也，而俱受气于脾胃，脾胃衰则少陽脉卑，而生气不荣，少陰脉细，而地道不通，男子则小便不利，妇人则经血不通。而其所以然者，则皆陽气不行，陰气乃结之故，曰血分者，谓虽病于水，而实出于血也。</p><p>□</p><p>师曰：寸口脉迟而涩，迟则为寒，涩为血不足；趺陽脉微而迟，微则为气，迟则为寒。寒气不足，则手足逆冷；手足逆冷，则荣卫不利；荣卫不利，则腹满肠鸣，相逐气转膀胱，荣卫俱劳，陽气不通，即身冷，陰气不通，即骨疼。陽气前通则恶寒，陰气前通则痹不仁。陰陽相得，其气乃行，大气一转，其气乃散，实则失气，虚则遗溺，名曰气分。</p><p>【按】</p><p>「名曰气分」之下，当有下条，「桂枝去芍药加麻黄附子细辛汤主之」，十五字。</p><p>【注】</p><p>寸口脉迟为寒，脉涩少血，趺陽脉微乏气，迟亦为寒。是则气血俱虚，为寒气所干，荣卫不利，陰陽不通，故身寒骨痛，手足逆冷，腹满肠鸣，恶寒麻痹，失气遗溺也。</p><p>此气血俱虚，寒气内客之气胀，故曰气分。而下条发明主治，用桂枝去芍药加麻黄附子细辛汤者，温养荣卫，陰陽发散，寒邪之气也。</p><p>【集注】</p><p>程林曰：气散必从前后而去，邪气实则失气于后，正气虚则遗溺于前也。</p><p>尤怡曰：微则为气者，为气不足也，寒气不足，该寸口、趺陽为言寒，而气血复不足也。寒气不足，则手足无气而逆冷，荣卫无源而不利，由是藏府之中，真气不充，而客寒独胜，则腹满肠鸣相逐，气转膀胱而下输也。荣卫俱劳者，荣卫俱乏竭也。陽气温于表，故不通则身冷；陰气荣于里，故不通即骨疼；不通者，虚极而不能行，与有余而壅者不同。陽前通则恶寒，陰前通则痹不仁者，陽先行而陰不与俱行，则陰失陽而恶寒；陰先行而陽不与俱行，则陽独滞而痹不仁也。盖陰与陽常相须也，不可失，失则气机不续而邪乃着，不失则上下交通而邪不容，故曰：陰陽相得，其气乃行，大气一转，其气乃散。失气遗溺，谓分虚实而散也。曰气分者，谓寒气乘陽之虚，而病于气也。</p><p>□</p><p>气分，心下坚，大如盘，边如旋杯，水饮所作，桂枝去芍药加麻黄附子细辛汤主之。</p><p>【按】</p><p>「气分，心下坚大如盘，边如旋杯，水饮所作」之十六字，当是衍文，观心下坚之本条自知。「桂枝去芍药加麻黄附子细辛汤主之」十五字，当在上条气分之下，义始相属，正是气分之治法，必是错简在此。</p><h2>桂枝去芍药加麻黄细辛附子汤方</h2><p>桂枝三两生姜三两甘草二两大枣十二枚麻黄细辛各一两附子（炮）一枚</p><p>右七味，以水七升，煮麻黄，去上沫，内诸药，煮取二升，分温三服，当汗出，如虫行皮中即愈。</p><p>□</p><p>师曰：病有风水，有皮水，有正水，有石水，有黄汗。风水其脉自浮，外证骨节疼痛，恶风；皮水其脉亦浮，外证跗肿，按之没指，不恶风，其复如□，不渴，当发其汗；正水其脉沉迟，外证自喘；石水其脉自沉，外证腹满不喘，黄汗其脉沉迟，身发热，胸满，四肢头面肿，久不愈，必致痈脓。</p><p>【注】</p><p>风水得之内有水气，外感风邪，风则从上肿，故面浮肿，骨节疼痛恶风，风在经表也。皮水得之内有水气，皮受湿邪，湿则从下肿，故跗浮肿，其腹如□，按之没指，水在皮里也，非风邪，故不恶风，因水湿故不渴也。其邪俱在外，故均脉浮，皆当从汗从散而解也。正水水之在上病也，石水水之在下病也；故在上则胸满自喘，在下则腹满不喘也。其邪俱在内，故均脉沉迟，皆当从下从温解也。黄汗者，汗出蘖汁色也，其脉沉迟，藏内有寒饮；身发热者，经外有伏热。寒饮故胸满，四肢头面浮肿；伏热若久不愈，故必致痈脓也。由此推之，可知黄汗是内饮外热，蒸郁于中，从土化而成也。以黄汗而列水病之门者，亦因水之为病而肿也。</p><p>【集注】</p><p>程林曰：风水与皮水相类属表，正水与石水相类属里。但风水恶风，皮水不恶风，正水自喘，石水不自喘为异耳！</p><p>尤怡曰：风水水为风搏，因风而病水也。风伤皮毛，而湿流关节，故脉浮恶风，而骨节疼痛也。皮水水行皮中，内合肺气，故其脉亦浮，不兼风，故不恶寒也。其腹如□</p><p>，即『内经』□□然不坚之意。以其病在皮肤，而不及肠藏，故外有胀形，而内无喘满也。水在皮者，宜从汗解，故曰：当发其汗。正水肾藏之水自盛也。石水水之聚而不行者也。正水乘陽之虚，而浸及上焦，故脉沉迟而喘。石水因陰之盛而结于少腹，故脉沉腹满而不喘也。黄汗汗出沾衣如蘖汁，得之湿热交病，而湿居热外，其盛于上而陽不行，则身热胸满，四肢头面肿，久则浸及于里而荣不通，则逆于肉里而为痈脓也。</p><p>□</p><p>脉浮而洪，浮则为风，洪则为气，风气相搏，风强则为隐疹，身体为痒，痒为泄风，久为痂癞；气强则为水，难以俯仰。风气相击，身体洪肿，汗出乃愈。恶风则虚，此为风水；不恶风者，小便通利，上焦有寒，其口多涎，此为黄汗。</p><p>【按】</p><p>身体洪肿之「洪」字，当是「浮」字。「此为黄汗」四字，当是衍文。</p><p>【注】</p><p>六脉俱浮而洪，浮则为风，洪则为气。风气相搏之病，若风强于气，相搏为病，则偏于荣，故为隐疹，身体为痒，痒者肌虚，为风邪外薄故也。名曰泄风，即今之风燥疮是也，故日久不愈，则成痂癞。痂癞，疥癣、疠癞之类是也。若气强于风，相搏为病，则偏于卫，故为水气，难以俯仰，即今之支饮喘满不得卧也。若风气两相强击为病，则为风水，故通身浮肿也。以上诸证皆属肌表，故当发汗，汗出乃愈也。风水无汗，当以越婢汤发汗，若汗出恶风则为表陽虚，故加附子也。若不恶风，小便通利，非表陽有寒，乃上焦有寒也，上焦有寒，惟兼病水者，则其人口内必多生涎沫也。</p><p>【集注】</p><p>尤怡曰：风，天之气；气，人之气，是皆失其和者也。风湿相搏，风强则气从风而浸婬肌体，故为瘾疹；气强则风从气而鼓涌水液，故为水；风气并强，两相搏击，而水液从之，则为风水；汗之则风去而水行，故曰：汗出乃愈。若恶风者表虚也，不恶风而小便通利者，以上焦有寒不能约束津液，故其口多涎也。</p><p>□</p><p>寸口脉沉滑者，中有水气，面目肿大有热，名曰风水；视人之目裹上微拥，如蚕新卧起状，其颈脉动，时时??，按其手足上，陷而不起者，风水。</p><p>【注】</p><p>此承上条详申风水之证脉也。寸口脉沉而滑，中有水气之诊也；面目肿大，中有水气之证也。有寒者，其脉沉迟，则为石水也。有热者，其脉沉滑，名曰风水也；视其人之目胞上微拥似蚕，如新卧起之状，人迎颈脉动甚，时??，按其肿之手足，陷而不起者，皆风水之证也。</p><p>【集注】</p><p>赵良曰：『内经』云：脉沉曰水，脉滑曰风，面肿曰风，目肿如新卧起之状曰水，颈脉动，喘??曰水。又肾风者，面跗庞然，少气时热，其有跗肿者，亦曰本于肾，名风水。皆出『内经』也。</p><p>程林曰：沉者就下之性，滑者流衍之象，故沉滑者，中有水也。面肿曰风，风郁于经则热，故面跗肿大有热，名曰风水。『内经』曰：诸有水者微肿，先见于目下也。水者陰也，目下亦陰也，腹者至陰之所居，故水在腹者，必使目下肿也。颈脉人迎脉也，水邪干土，则颈脉动，水之本在肾，水之标在肺，故时时??也。以手按其腹，随手而起，此属水胀，如按水囊者，必随手而起。今风水搏于手足，跗属肌肉之间，按而散之，猝不能聚，故陷下而不起也。</p><p>□</p><p>风水脉浮，身重，汗出恶风者，防己黄耆汤主之。腹痛加芍药。</p><p>【注】</p><p>此承上条风水，详申其证，以明其治也。风水之病，外风内水也。脉浮恶风者风也，身重肿者水也。汗出表虚，故用防己黄耆汤，固表以散风水也。若腹痛加芍药、甘草以调中也。</p><h2>防己黄耆汤方</h2><p>（见湿病中）</p><p>□</p><p>太陽病脉浮而紧，法当骨节疼痛，反不疼，身体反重而酸，其人不渴，汗出即愈，此为风水。恶寒者，此为极虚，发汗得之。渴而不恶寒者，此为皮水。身肿而冷，状如周痹，胸中窒不能食，反聚痛，暮躁不得眠，此为黄汗。痛在骨节，??而喘，不渴者，此为脾胀，其状如肿，发汗即愈。然诸病此者，渴而下利，小便数者，皆不可发汗。</p><p>【按】</p><p>脾胀之「脾」字，当是「肺」字，是传写之□。发汗即愈之下，当有前条「越婢加术汤主之」七字。</p><p>【注】</p><p>此又详申风水、皮水、黄汗、肺胀四证之治法也。太陽病，谓头痛发热恶风也。脉浮而紧，似伤寒也，伤寒法当骨节疼痛，反不疼，身体反重而酸，面目浮肿，其人不渴，非伤寒也，乃风水也，发汗汗出即愈也。若愈后而恶寒者，此为过于发汗，极虚得之，当补表陽，自可愈也。有是证渴而不恶寒，似传里也，但跗浮肿，其腹如豉，乃皮水也。有是证胸中窒反聚痛，不能食，暮躁不得卧，似里实也；但身肿而冷，麻木如痹，此为欲作黄汗也。痛在骨节，似伤寒也，但其状如水肿，??喘不渴，此为肺胀也。以上四证，皆初病皮毛，状类伤寒，故均以越婢加术汤主之，发汗即愈也。若渴而下利，小便数者，则津液已夺，故不可发汗也。</p><p>【集注】</p><p>赵良曰：脾胀恐是「肺」字之误。『灵枢经』云：肺是动则病，肺胀满膨膨而喘??也。</p><p>魏荔彤曰：其状如肿者，按其手足，未至陷而不起，故曰如肿，似肿而实非肿也。</p><p>尤怡曰：太陽有寒则脉紧，骨疼有湿则脉濡，身重有风则脉浮、体酸，此明辨也。今得伤寒脉，而骨节不疼，身体反重而酸，即非伤寒，乃风水外胜也。风水在表而非里，故不渴，风固当汗，水在表者，亦宜汗，故曰：汗出即愈。然必气盛而实者，汗之乃愈，不然则其表益虚，风水虽解，而恶寒转增矣，故曰：恶寒者，此为极虚发汗得之。若其渴而不恶寒者，则非病风而独病水，不在皮外，而在皮中，视风水为较深矣，其证身肿而冷，状如周痹。周痹者，寒湿痹其陽也，皮水为水气婬于肤也。胸中窒不能食者，寒袭于外，而气窒于中也。反聚痛，暮躁不得眠者，热为寒郁，而寒甚于暮也，寒湿外婬，必流关节，故曰：此为黄汗，痛在骨节。其??而喘不渴者，水寒伤肺，气攻于表，有如肿病，而实同皮水，故曰：发汗则愈。然而诸病若渴而下利，小便数者，则不可谓水气当汗而概发之也。仲景丁宁之意，岂非虑人之津液先亡也哉！</p><p>或问：风水外证骨节疼，此云骨节反不痛，身体反重而酸；皮水不渴，此云渴何也？</p><p>曰：风与水合而成病，其流注关节者，则为骨节疼痛；其浸婬肌体者，则骨节不疼，而身体酸肿，由所伤之处不同故也。皮水不渴者，非言皮水本不渴也，谓腹如□而不渴者，病方外盛而未入里，犹可发其汗也，此所谓渴而不恶寒者，所以别于风水之不渴而恶风也。</p><p>□</p><p>风水恶风，一身悉肿，脉浮不渴，续自汗出，无大热，越婢汤主之。恶风加附子。</p><p>【注】</p><p>此又承上条风水，互详其证而变其治也。风水之邪，全在表而不在里，故恶风一身悉肿，脉浮不渴也。初本无汗，身无大热，续自汗出而不恶风寒，表不虚也，故用越婢汤以发之。若恶风甚者，表陽虚也，前方加附子一枚，以补其在表之陽也。</p><h2>越婢汤方</h2><p>麻黄六两石膏半筋生姜三两甘草二两大枣十五枚</p><p>右五味，以水六升，先煮麻黄，上去沫，内诸药，煮取三升，分温三服。恶风者，加附子一枚，炮。风水，加术四两。</p><p>□</p><p>皮水为病，四肢肿，水气在皮肤中，四肢聂聂动者，防己茯苓汤主之。</p><p>【注】</p><p>此承皮水互详其证，以明其治也。皮水之病，是水气相搏，在皮肤之中，故四肢聂聂□动也，以防己茯苓汤补卫通荣，祛散皮水也。</p><p>【集注】</p><p>沈明宗曰：此邪在皮肤而肿也。风入于卫，陽气虚滞，则四肢肿，经谓结陽者肿四肢，即皮水也。皮毛受风气虚而肿，所谓水气在皮肤中，邪正相搏，风虚内豉，故四肢聂聂而动，是因表虚也。盖三焦之气，同入膀胱，而行决渎，今水不行，则当使小便利而病得除。故防己、茯苓除湿而利水，以黄耆补卫而实表，表实则邪不能容，甘草安土而制水邪，桂枝以和荣卫，又行陽化气而实四末，俾风从外出，水从内泄矣。</p><h2>防己茯苓汤方</h2><p>防己三两黄耆三两桂枝三两茯苓六两甘草三两</p><p>右五味，以水六升，煮取二升，分温三服。</p><p>□</p><p>里水，越婢加术汤主之，甘草麻黄汤亦主之。</p><p>【按】</p><p>里水之「里」字，当是「皮」字，岂有里水而用麻黄之理？阅者自知，是传写之□。</p><p>【注】</p><p>皮水表虚有汗者，防己茯苓汤固所宜也。若表实无汗有热者，则当用越婢加术汤。无热者，则当用甘草麻黄汤发其汗，使水外从皮去也。</p><h2>越婢加术汤方</h2><p>于越婢汤中加术四两</p><h2>甘草麻黄汤方</h2><p>甘草二两麻黄四两</p><p>右二味，以水五升，先煮麻黄，去上沫，内甘草，煮取三升，温服一升，重复汗出，不汗再服，慎风寒。</p><p>□</p><p>厥而皮水者，蒲灰散主之。</p><p>【按】</p><p>「厥而」二字，当是衍文。</p><p>【注】</p><p>水在皮肤，浸婬日久，必然腐溃而出水也，当以蒲灰散敷之，以燥水也。</p><h2>蒲灰散方</h2><p>（见消渴中）</p><p>□</p><p>水之为病，其脉沉小，属少陰。浮者为风，无水虚胀者为气水，发其汗即已。脉沉者，宜麻黄附子汤，浮者，宜杏子汤。</p><p>【按】</p><p>为气水之「气」字，当是「风」字，若是「气」字，则无发汗之理，且通篇并无气水之病。</p><p>【注】</p><p>水之为病，其脉沉小，属少陰水也，今脉不沉小而浮，浮者为风，非少陰水也。若无水虚胀者，为风水也，风水发其汗即已。风水脉沉者，宜麻黄附子汤汗之，脉浮者，宜杏子汤汗之。</p><h2>麻黄附子汤方</h2><p>麻黄三两甘草二两附子（炮）一枚</p><p>右三味，以水七升，先煮麻黄，去上沫，内诸药，煮取二升半，温服八合，日三服。</p><p>【集解】</p><p>沈明宗曰：麻黄附子汤，今人置之不讲，余特举而明之。麻黄、附子通陽开窍，治水妙剂，今人惟用肾气汤、丸壅补其内，致陽气不宣，转补转壅，邪无出路，水肿日增，??血而死者，不知凡几矣。</p><h2>杏子汤方</h2><p>麻黄四两杏仁五十个甘草（炙）二两</p><p>右水七升，先煮麻黄，减二升，去上沫，内诸药煮取三升，去滓，温服一升，得汗止服。</p><p>□</p><p>问曰：黄汗之为病，身体肿，发热，汗出而渴，状如风水，汗沾衣，色正黄如蘖汁，脉自沉，何从得之？师曰：以汗出入水中浴，水从汗孔入得之，宜黄耆芍药桂枝苦酒汤主之。</p><p>【注】</p><p>此承黄汗互详其证，以明其治也。黄汗属湿，故身体肿；属风，故发热汗出而渴。状如风水者，谓面目浮肿也。汗沾衣，色正黄如蘖汁，谓汗出粘黄也。脉自沉者，谓从水得之也。究其得之之由，以汗出入冷水中浴，则凄怆之寒内入，遏郁汗液于肌腠，从土蒸化而出，故色黄也。宜黄耆、桂枝解肌邪，以固卫气；白芍、苦酒止汗液，以摄荣气，荣卫调和，其病已矣。</p><p>【集注】</p><p>程林曰：汗出则元府开，入水浴则凄怆之水寒，藏留于腠理皮肤之中，则身肿发热也。汗出沾衣如柏汁，则津液内竭，是以汗出而渴也。身肿虽状如风水，但风水之脉不沉，汗不黄，口不渴，为异耳！</p><p>李升玺曰：按汗出浴水，亦是偶举一端言之耳。大约黄汗由脾、胃湿久生热，积热成黄，湿热交蒸而汗出矣。</p><p>魏荔彤曰：黄汗者，汗出之色黄而身不黄，与发黄之证不同也。</p><p>尤怡曰：黄汗之病，与风水相似。但风水脉浮，而黄汗脉沉；风水恶风，而黄汗不恶风为异。其汗沾衣，色正黄如蘖汁，则黄汗之所独也。风水为风气外合水气，黄汗为水气外合热气，热被水遏，互郁交蒸，汗液则黄。用黄耆、桂枝、芍药三味，行陽以益陰，则荣气和而卫气周，盖欲使荣卫大行，而邪气毕达耳。</p><h2>黄耆芍药桂枝苦酒汤方</h2><p>黄耆五两芍药三两桂枝三两</p><p>右三味，以苦酒一升，水七升相和，煮取三升，温服一升，当心烦，服至六七日乃解。若心烦不止者，以苦酒阻故也。</p><p>【方解】</p><p>服后心烦者，以苦酒止汗太急也，盖汗出于心，急止之，则不得出，故心烦也。至六、七日乃解者，正复而邪自退也。</p><p>【集解】</p><p>魏荔彤曰：古人称醋为苦酒，非另有所谓苦酒也。美酒酰，即人家所制社醋，即镇江红醋是也。又醋之劣者，即白酒醋，各处皆是，总以社醋入药。</p><p>尤怡曰：苦酒阻者，欲行而未得遽行，久积药力乃自行耳。故曰：服至六、七日乃解。</p><p>□</p><p>黄汗之病，两胫自冷，假令发热，此属历节。食已汗出，又身常暮卧盗汗出者，此劳气也。若汗出已，反发热者，久久其身必甲错，发热不止者，必生恶疮。若身重，汗出已辄轻者，久久必身□，□即胸中痛，又从腰以上，必汗出，下无汗，腰髋弛痛，如有物在皮中状，剧者不能食，身疼重，烦躁，小便不利，此为黄汗，桂枝加黄耆汤</p><p>主之。</p><p>【按】</p><p>此承黄汗详申其证也。但文义未属，必是错简，不释。</p><h2>桂枝加黄耆汤方</h2><p>桂枝芍药各二两甘草二两生姜三两大枣十二枚黄耆二两</p><p>右六味，以水八升，煮取三升，温服一升，须臾，饮热稀粥一升余，以助药力，温覆取微汗，若不汗更服。</p><p>□</p><p>寸口脉浮而迟，浮脉则热，迟脉则潜，热潜相搏，名曰沉。趺陽脉浮而数，浮脉即热，数脉即止，热止相搏，名曰伏。沉伏相搏，名曰水。沉则络脉虚，伏则小便难，虚难相搏，水走皮肤，即为水矣。</p><p>【按】</p><p>此条文义不属，不释。</p><p>□</p><p>寸口脉弦而紧，弦则卫气不行，即恶寒，水不沾流，走于肠间。</p><p>【按】</p><p>此条必有脱简，不释。</p><p>□</p><p>问曰：病者苦水，面目身体四肢皆肿，小便不利，脉之不言水，反言胸中痛，气上冲咽，状如炙肉，当微??喘，审如师言，其脉何类？师曰：寸口脉沉而紧，沉则为水，紧则为寒，沉紧相搏，结在关元，始时当微，年盛不觉，陽衰之后，荣卫相干，陽损陰盛，结寒微动，肾气上冲，咽喉塞噎，□下急痛。医以为流饮，而大下之，气击不去，其病不除；后重吐之，胃家虚烦，咽燥欲饮水，小便不利，水谷不化，面目手足浮肿，又与葶苈圆下水，当时如小差，食饮过度，肿复如前，胸□苦痛，状若奔豚，其水扬溢，则浮??喘逆。当先攻击冲气，令止，乃治??，??止其喘自差，先治新病，病当在后。</p><p>【按】</p><p>此条文义不属，不释。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/yizongjinjian/232220.html' class='pagedaohang'>【上一篇】<i>:订正仲景全书金匮要略注·黄疸病脉证并治第十六</i></a></span><span class="tomenu"><a href="https://ChineseBooks.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/yizongjinjian/232218.html' class='pagedaohang'>【下一篇】<i>：订正仲景全书金匮要略注·消渴小便利淋病脉证并治第十四</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>