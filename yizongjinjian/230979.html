<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_外科卷下·正骨心法·头面部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">外科卷下·正骨心法·头面部</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/230980.html' class='pagedaohang'>【上一篇】<i>:外科卷下·正骨心法·胸背部</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/230978.html' class='pagedaohang'>【下一篇】<i>：外科卷下·正骨心法·四肢部</i></a></span>
</ul>
<div class="articleContent" id="articleContent"> <h2>山角骨</h2><p>●山角骨，即头顶两旁棱骨也。</p><p>●凡有跌打损伤未破者</p><p>·不拘左右，宣紫肿硬，瘀血凝聚疼痛，或昏迷目闭，身软而不能起，声气短少，语言不出，心中忙乱，睡卧喘促，饮食少进者。</p><p>·宜内服正骨紫金丹，外用灸熨，如囟骨伤法。</p><p>●如肉破流血不止者</p><p>·先用马屁勃灰止血，后以榆树皮盖伤处，以艾合定痛散灸之。</p><p>·如伤重者，先服人参紫金丹，后如前法。</p><p>·如损伤太重，成破伤风，不治。</p><p>按、方剂：●正骨紫金丹：见前颠顶伤。</p><p>●人参紫金丹：见前囟骨伤。</p><h2>耳</h2><p>●耳者，司听之窍也。耳门之名曰蔽，耳轮之名曰廓。</p><p>●凡耳被砍跌打落，或上脱下粘，或下脱上粘</p><p>·内用封口药，外用消毒定痛散敷贴。</p><p>·及耳后看脱落所向，用鹅翎横夹定，却用竹夹子直上横缚定，缚时要两耳相对，轻轻缚住，或用缀法。</p><p>按、方剂：●封口药、消毒定痛散、缀法：俱见鼻梁骨伤</p><h2>囟骨</h2><p>●囟骨者，婴儿顶骨未合，软而跳动之处，名曰囟门。</p><p>●或跌打损伤，骨缝虽绽，尚未震伤脑髓，筋未振转。其形头项浮光，面虚眼肿，鼻大唇翻舌硬，睡困昏沉。</p><p>●肉虽肿而未皮破出血者</p><p>·宜扶起正坐。</p><p>·即以葱汁合定痛散，敷于伤处；再以毛头纸蘸醋贴药上，烧铁熨斗烙纸上，以伤处觉热疼，口中有声为度。</p><p>·去药贴万灵膏，三日一换。</p><p>·待疼止思食，始揭去膏，以和伤汤洗之，则风除肿散，血活气理矣</p><p>●肉破出血者</p><p>·即用马屁勃灰先止其血。</p><p>·次用榆树皮灸熨法。</p><p>·内服人参紫金丹，以健脾胃，提元气，止渴生津，增长精神，强壮身体，令筋血和通为要。</p><p>·忌发物、火酒。戴抽口，穿带布帽，以避风寒，不可出房。</p><p>●若肉破血流不止，骨陷筋翻，必损脑髓，身软屈手筋强，气息无声，则危笃难医。若破痕触冒寒风者，不治。</p><p>●马屁勃，俗名狗头灰，产口外者佳。</p><p>按、方剂：●定痛散</p><p>治一切打扑损伤，定痛消肿，舒筋和络。</p><p>当归　川芎　白芍官桂各一钱　三奈三钱　麝香三分　红花五钱　紫丁香根五钱　升麻一钱　防风一钱</p><p>共为细末，老葱捣汁合敷患处，再用熨法。</p><p>●灸熨法此法专以灸熨肉破血出诸伤。盖因血液津渍潮润，以树皮隔之，方灸熨也，先以榆树皮安患处，再以老葱捣烂，并蕲艾止痛散和匀，置树皮上，连灸五次毕，以软绢包裹。戴抽口布帽，系紧带子，谨避风冷</p><p>●万灵膏</p><p>治跌打损伤，消瘀散毒，舒筋活血，止痛接骨如神，兼去麻木风痰，寒湿疼痛等证。</p><p>鹳筋草　透骨草　紫丁香根　当归（酒洗）　自然铜（醋淬七次）　瓜儿血竭　没药各一两　川芎八钱　赤芍二两　半两钱（醋淬）一枚红花一两　川牛膝　五加皮　石菖蒲　茅山苍术各五钱　木香　秦艽蛇床子　肉桂　川附子（制）　半夏（制）　石斛　荜薢　鹿茸各三钱　虎胫骨一对　麝香二钱</p><p>以上除血竭、没药、麝香三味，各研细末另包外，共二十三味。先将香油十斤微火煨浸三日，然后将群药入油内，熬黑为度，去滓加黄丹</p><p>五斤再熬，将至滴水成珠，离火，俟少时药温，将血竭、没药、麝香下入，搅匀，取起出火气。</p><p>●人参紫金丹</p><p>此丹提补元气，健壮脾胃，止渴生津，增长精神，和通筋血，被跌仆闪撞而气虚者，最宜服之。</p><p>人参三钱　丁香一两　五加皮二两　甘草八钱　茯芩二钱　当归（酒洗）一两　血竭一两　骨碎补一两　五味子一两　没药（去油）</p><p>二两</p><p>共为细末，炼蜜为丸，每服三钱，早晚淡黄酒化服，童便化服亦可。</p><h2>扶桑骨</h2><p>●扶桑骨，即两额骨旁，近太陽肉内凹处也。</p><p>●若跌仆损伤，或掀肿，或血出，或青紫坚硬，头疼耳鸣，青痕满面，憎寒恶冷，心中发热，大便干燥，宜内服正骨紫金丹。</p><p>●如破损者，外以灸熨法定痛，外破者乌龙膏敷之。</p><p>按、方剂：●正骨紫金丹：见颠顶骨伤</p><p>●灸熨法：见囟骨伤</p><p>●乌龙膏方：见凌云骨伤</p><h2>中血堂</h2><p>●中血堂，即鼻内頞下脆骨空虚处也。</p><p>●若被打扑损伤，血流不止，神气昏迷者，宜塞鼻丹塞于鼻中，外复以新汲冷水，淋激头顶。</p><p>·视其人如气虚，内服人参紫金丹。</p><p>·如血瘀，服苏子桃仁汤。</p><p>·服后如血仍不止，饮食不进，气虚、目闭、面黄者，八日死。</p><p>●凡跌打损伤鼻梁骨者，无妨。</p><p>按、方剂：●塞鼻丹</p><p>此丹治跌打损伤，鼻中流血不止，神气昏迷，牙齿损伤，虚浮肿痛者，及一切衄血之证，皆可用之。</p><p>朱砂　麝香　丁香　乌梅肉　川乌　草乌　当归　三奈各一钱　乳香三钱　皂角七分</p><p>共为细末，用独头蒜泥为丸，以丝棉包裹，寒于鼻中。</p><p>●人参紫金丹：见囟骨伤</p><p>●苏子桃仁汤：见颠顶伤</p><h2>玉堂</h2><p>●玉堂在口内上颚，一名上含，其窍即颃颡也。</p><p>●若被触刺伤于左右者，惟肿痛而已。</p><p>●若触伤正中之孔，则上通于頞，必伤鼻孔之卷肉（俗名鼻须），或再犯空窍（俗名玉堂），则血流不止，以致鼻目皆肿，满面青紫，神倦头晕，四肢无力，痛连脑髓。</p><p>●若伤及会厌与上横骨，轻者易愈，重者即不能言。</p><p>●若痛连心膈，则昏迷沉重。</p><p>●急用腻粉冰片敷于纸上，贴肉破处，以止其血。</p><p>●内服正骨紫金丹，以散瘀定痛，理气健脾，宁神定志。</p><p>●复用蟹黄血竭煎汤，日漱口二三十次。</p><p>●如气不舒和，饮食少进，日以柿霜、玉露霜、牛奶皮、奶饼、奶酥油、并炒□子面诸物，以凉润将息之，则愈。</p><h2>玉梁骨</h2><p>●玉梁骨，即耳门骨。</p><p>·其处上即曲颊，下即颊车，两骨之合钳也。</p><p>·耳门内上通脑髓，亦关灵明。</p><p>●若垫伤击伤，而有碍于骨肉者，肿痛流血</p><p>·服正骨紫金丹</p><p>·八仙逍遥汤洗之</p><p>·洗毕贴混元膏</p><p>·坐卧避冷处。</p><p>●若伤重内连脑髓，及伤灵明，必昏沉不省人事，不进饮食，若再平素气血皆虚，必为不治之证。</p><p>按、方剂：●八仙逍遥汤</p><p>专洗跌仆损伤，肿硬疼痛，及一切冷振风湿，筋骨血肉肢体酸痛诸证防风　荆芥　川芎　甘草各一钱　当归（酒洗）　黄柏各二钱　茅山苍术　牡丹皮　川椒各三钱　苦参五钱共合一处，装白布袋内，扎口，水熬滚，熏洗患处。</p><h2>地阁骨</h2><p>●地阁骨，即两牙车相交之骨，又名颏，俗名下巴骨，上载齿牙。</p><p>●打扑损伤者，□唇肿痛，牙车振动虚浮，饮食不进，目闭神昏，心热神乱，气弱体软。</p><p>●用布兜裹系缚顶上</p><p>·内服大神效活络丹消瘀散，止痛和血，理气健脾。</p><p>·再噙化人参紫金丹。</p><p>·搽固齿散，口漱荜拨散，以去牙根肿痛。</p><p>·外贴万灵膏</p><p>·忌风寒冷物，戒气恼。</p><p>按、方剂：●大神效活络丹</p><p>此丹宣畅气血，通利经络，并风湿诸痹，口眼喎斜，半身不遂，行步艰难，筋骨拘挛，手足疼痛等证。</p><p>白花蛇（酒浸，焙）　乌梢蛇（酒浸，涪）　麻黄（去节）　防风　灸草　官桂　草豆蔻　羌活　元参　天麻　藿香　何首乌　白芷　川连黄　老耆　熟地黄　川大黄各二两　辽细辛　赤芍药　砂（水飞）</p><p>没药（去油）　乳香（去油）　直僵蚕（去黑嘴，炒）　天竺黄　败龟板（酥炙）　丁香　虎胫骨（稣炙）　乌药　青皮　黑附子　白蔻仁（炒）　骨碎补　白茯苓　于白术（土炒）　当归（酒洗）　沉香各一两　金蝎（去毒）　葛根　威灵仙（酒浸）各二两五钱　瓜儿血竭　犀角各七钱五钱　麝香五钱　地龙（去土）五钱　净松香五钱　两头尖　川芎各二两　京牛黄二钱五分　片脑二钱五分</p><p>共为细末，炼蜜为丸，金铂为衣，每丸重一钱，以蜡皮封裹，温酒送，随病上下，食前后服。</p><p>●人参紫金丹：见山角骨伤</p><p>●固齿散：见齿伤</p><p>●荜拨散：见两颧伤</p><p>●万灵膏：见颠顶伤</p><h2>两钓骨</h2><p>●两钓骨，名曲颊，即上颊之合钳，曲如环形，以纳下牙车骨尾之钩者也。</p><p>●打仆损伤，耳肿腮硬，牙关紧急，嚼物不合</p><p>·宜内服正骨紫金丹</p><p>·外贴万灵膏</p><p>·坐卧避冷处按、方剂：●正骨紫金丹：见颠顶骨伤</p><p>●万灵膏：俱囟骨伤</p><h2>两颧骨</h2><p>●两颧骨者，面上两旁之高起大骨也。</p><p>●打扑损伤，青肿坚硬疼痛，牙车紧急，嚼物艰难，鼻孔出血，两唇掀翻</p><p>·内服正骨紫金丹</p><p>·外以海桐皮汤熏洗</p><p>·口嗽荜茇散</p><p>·坐卧避冷处。</p><p>按、方剂：●海桐皮汤</p><p>专洗一切跌打损伤，筋翻骨错，疼痛不止。</p><p>海桐皮　铁线透骨草　明净乳香　没药各二钱　当归（酒洗）一钱五分　川椒三钱　川芎一钱　红花一钱　威灵仙　白芷　甘草　防风各八分</p><p>共为粗末，装白布袋内，扎口煎汤，熏洗患处。</p><p>●荜拨散</p><p>荜拨　良姜　细辛各一钱水三钟，煎一钟漱口。</p><p>●正骨紫金丹：见前顶骨伤</p><h2>后山骨</h2><p>●后山即头后枕骨也。</p><p>●其骨形状不同，或如品字，或如山字，或如川字，或圆尖，或月芽形，或偃月形，或鸡子形，皆属枕骨。</p><p>●凡有伤损，其人头昏目眩，耳鸣有声，项强咽直，饮食难进，坐卧不安，四肢无力</p><p>·内服正骨紫金丹</p><p>·外敷乌龙膏</p><p>·洗以海桐皮汤，以散瘀去麻木止痛。</p><p>●如误从高处坠下，后山骨伤太重，筋翻气促，痰响如拽锯之声，垂头目闭，有喘声者，此风热所乘，至危之证，不能治也，遗尿者必亡。</p><p>●惟月芽形者，更易受伤。</p><p>●如被坠堕打伤，震动盖顶骨缝，以致脑筋转拧疼痛，昏迷不省人事，少时或明者，其人可治。</p><p>·急以凉水蘸发，启开牙关，以酒调八厘散灌之，服后目开，痛苦有声，二目流泪，愈见可治之兆，服正骨紫金丹，炒米粥调养可愈。</p><p>按、方剂：●正骨紫金丹：见颠顶伤</p><p>●乌龙膏：见凌云骨伤</p><p>●海桐皮汤：见两颧骨伤</p><p>●八厘散：见颠顶伤</p><h2>凌云骨</h2><p>●凌云骨，在前发际下，即正中额骨。</p><p>●其两眉上之骨，即俗名左天贤骨，右天贵骨，两额角也。</p><p>●跌打损伤，皮破，二目及面浮虚肿</p><p>·若内损瘀血，上呕吐衄，气虚昏沉，不省人事，身软，面色干黄，遍身虚浮，躁烦焦渴，胸膈疼痛，脾胃不开，饮食少进。</p><p>·先服疏血丸，再以五加皮汤熏洗患处，敷乌龙膏，定痛消肿。</p><p>按、方剂：●疏血丸</p><p>此药止血开胃。</p><p>百草霜三钱　好阿胶（蛤粉炒成珠）　藕节　侧柏叶　茅根　当归（酒洗）各一两</p><p>共为细末，炼蜜为丸，如梧桐子大，每服五钱，早晚老酒送下。</p><p>●五加皮汤</p><p>此汤舒筋和血，定痛消瘀。</p><p>当归（酒洗）　没药　五加皮　皮硝　青皮　川椒　香附子各三钱　丁香一钱　麝香一分　老葱三根　地骨皮一两　丹皮二钱水煎滚，熏洗患处。</p><p>●乌龙膏</p><p>此膏治跌打损伤，筋断骨折，肿硬青紫。</p><p>百草霜三钱　白芨五钱　白敛三钱　百合五钱　百部三钱　乳香五钱没药五钱　麝香一分　糯米（炒）一两　陈粉子（来年者佳，炒）四两</p><p>共为细末，醋熬为膏。</p><h2>唇口</h2><p>●唇口者，司言食之窍也。</p><p>●如跌破击打上唇而拔缺者，用绢片一小条，从脑后扎向前来缚合，先用桑白皮捻线缝定，次以封口药涂敷，次敷截血膏盖住封口药，不令开落，仍忌言语。</p><p>●如整下唇伤而拔缺者，以绢片从下颏兜缚，治同前法。</p><p>按、方剂：●截血膏</p><p>治跌打砍磕诸证，能化血破瘀，退肿止痛。</p><p>天花粉三两　片子姜黄　赤芍药　白芷各一两</p><p>以上共为细末，茶调匀，敷疮口四围。</p><p>若头面伤，其血不止者，急用此药调涂颈上周围。</p><p>若手伤，则涂臂周围。</p><p>若伤足，则涂腿上。</p><p>若伤各处，则涂疮口周围，使截住其血不来潮作。</p><p>若疮口肉硬不消者，此被风袭也，可加独活，用热酒调敷。</p><p>如又不消，则风毒已深，肌肉结实，加紫荆皮末和敷，有必消之理。</p><p>●封口药：见鼻柱骨伤</p><h2>齿</h2><p>●齿者，口龈所生之骨也，俗名曰牙。</p><p>●有门牙、虎牙、槽牙、上下尽根牙之别。</p><p>●凡被跌打砍磕，落去牙齿者：</p><p>·只用补肌散敷之，并封口药。</p><p>·内服破血药，以止其痛。其药只用水煎，不宜酒煎，此法颇收功效</p><p>●如牙断跌磕砍伤：</p><p>·牙齿未动者，用芙容膏涂之。</p><p>·如齿动者，用蒺藜根烧存性为末，常揩搽之即牢，用固齿散时时揩之亦佳。</p><p>按、方剂：●补肌散</p><p>止血除痛，避风续筋骨，生肌肉。</p><p>地黄苗　地菘　青蒿　苍耳苗　赤芍药（水煎取汁）各五两　生艾汁三合</p><p>以上五月五日、七月七日午时修合，以前药汁拌石灰陰干，入黄丹三两，更杵为细末。凡有伤折出血，用药包封，不可动，约十日可瘥，不肿不脓。</p><p>●芙蓉膏</p><p>治打扑伤损，肿痛，紫黑色久不退者。</p><p>紫荆皮　南星各一两　芙蓉二两　独活　白芷　赤芍药各五钱</p><p>以上共为末，用生姜汁、茶清调温贴敷，伤损紫黑色久不退者，加肉桂五钱。</p><p>●固齿散</p><p>骨碎补　牡鼠骨（□灰）</p><p>共研细末，磁罐收贮听用。</p><p>●封口药：见鼻柱骨伤注：</p><h2>寿台骨</h2><p>●寿台骨，即完骨，在耳后接于耳之玉楼骨者也。</p><p>●若跌打损伤，其耳上下俱肿起，耳内之禁骨有伤，则见血脓水，耳外瘀聚，凝结疼痛，筋结不能舒通，以致头晕眼迷，两太陽扶桑骨胀痛，颈项筋强，虚浮红紫，精神短少，四肢无力，坐卧不安，饮食少进。</p><p>●以乌龙膏敷耳伤处，用丝棉裹导气通瘀锭塞耳内；内服人参紫金丹，通瘀散肿；外再以八仙逍遥汤熏洗，消散虚浮肿痛。忌食热物发物。</p><p>●如血流不止，三日不饮食，必动脑髓，不宜治之。</p><p>按、方剂：●乌龙膏：见凌云骨伤</p><p>●导气通瘀锭：见颠顶骨伤</p><p>●人参紫金丹：见囟骨伤</p><p>●八仙逍遥汤：见玉梁骨伤</p><h2>旋台骨</h2><p>●旋台骨，又名玉柱骨，即头后颈骨三节也，一名天柱骨。</p><p>●此骨被伤，共分四证：</p><p>·一曰从高坠下，致颈骨插入腔内，而左右尚活动者，用提项法治之</p><p>·一曰打伤，头低不起，用端法治之。</p><p>·一曰坠伤，左右歪斜，用整法治之。</p><p>·一曰仆伤，面仰头不能垂，或筋长骨错，或筋聚，或筋强骨随头低，用推、端、续、整四法治之。</p><p>●凡治者，临证时：</p><p>·问其或坠车马踒伤，或高处坠下折伤，或打重跌倒。</p><p>·再问其或思饮食，或不思饮食，或四肢无伤，而精神不减，或精神短少。</p><p>·或能坐起行走，或昏睡不语，或疼痛不止，瘀聚凝结，肿硬筋胀。</p><p>·皆宜内服正骨紫金丹，外敷万灵膏，并洗海桐皮汤，灸熨定痛散。</p><p>外按手法治之，手法详首卷。</p><p>按、方剂：●正骨紫金丹：见颠顶骨伤</p><p>●万灵膏：见囟骨伤</p><p>●海桐皮汤：见两颧骨伤</p><p>●定痛散：见囟骨伤</p><h2>颠顶骨</h2><p>●颠者，头顶也。其骨男子三叉缝，女子十字缝。</p><p>●一名天灵盖，位居至高，内涵脑髓，如盖，以统全体者也。</p><p>●或磞撞损伤，如猝然而死，身体强硬，鼻口有出入声气，目闭，面如土色，心口温热跳动者，此证可治。</p><p>●切不可撅拿，并扶起盘坐，盖恐惊乱之气上冲，或从伤处，或从七窍走泄，必伤性命也。</p><p>●惟宜屈膝侧卧</p><p>·先将高醋调混元膏，敷于顶上，以定痛消肿，活血拔毒。</p><p>·再将草纸卷点着，令烟气熏其口鼻，再燃煤淬入醋内，使热气熏蒸口鼻，如无煤之处，烧铁淬之亦可，以引五脏血脉，使之通和。</p><p>·待其口中呻吟有声，即以童便调八厘散温服，可以气转陽回。</p><p>·外用手法，推按心胸、两肋、腋下、腹上。</p><p>·并轻托内腕攒筋，频频揉摩，即掌后高骨，寸关尺诊脉处也。</p><p>●夫冲撞损伤，则筋脉强硬</p><p>·频频揉摩，则心血来复，命脉流通，即可回生。</p><p>·常服正骨紫金丹。</p><p>·复外用散瘀和伤汤，洗去前敷之混元膏，再换敷混元膏。</p><p>·服丸药后，或大便色黑干燥，此乃肠胃存有瘀血，或有耳聋者，俱服加减苏子桃仁汤，以逐瘀血，健脾胃，养精神。</p><p>·兼用导气通瘀锭塞于耳中。</p><p>·饮食宜素粥汤饮，忌气怒油腻面食。卧处宜净室，勿令人喧乱。</p><p>●若伤重已死者</p><p>·用白布缠头，以木棍轻轻拍击足心，再提发令其直正，安定颈骨，舒其筋络。</p><p>·外敷混元膏，内服紫金丹。</p><p>●若地车马损伤颠缝者，其邪坠而下，多在左，而少在右，因右手利便而然也，其治法同磞撞诸伤。</p><p>●如顶骨塌陷，惊动脑髓，七窍出血，身挺僵厥，昏闷全无知觉者，不治。</p><p>按、方剂：●混元膏</p><p>治打扑损伤，骨碎筋翻，瘀血凝聚，消青紫肿痛等证。</p><p>羚羊血五钱　没药五钱　漏芦三钱　红花三钱　大黄二钱　麝香三钱升麻三钱　白芨五钱　生栀子二钱　甘草二钱　明雄黄五公　白敛三钱</p><p>共为细末，用高醋熬成膏，敷于顶上。</p><p>●八厘散</p><p>治跌打损伤，接骨散瘀。</p><p>苏木面一钱　半两钱一钱　自然铜（醋淬七次）三钱　乳香三钱　没药三钱　血竭三钱　麝香一分　红花一钱　丁香五分　番木鳖（油炸去毛）一钱</p><p>共为细末，黄酒温服，童便调亦可。</p><p>●正骨紫金丹</p><p>治跌打扑坠闪错损伤，并一切疼痛，瘀血凝聚。</p><p>丁香　木香　瓜儿血竭　儿茶　熟大黄　红花各一两　当归头　莲肉白茯苓　白芍各二两　丹皮五钱　甘草三钱</p><p>共为细末，炼蜜为丸，每服三钱，童便调下，黄酒亦可。</p><p>●散瘀和伤汤</p><p>治一切磞撞损伤，瘀血积聚。</p><p>番木鳖（油炸去毛）　红花　生半夏各五钱　骨碎补　甘草各三钱葱须一两水五碗煎滚，入醋二两，再煎十数滚，熏洗患处，一日十数次。</p><p>●加减苏子桃仁汤</p><p>治瘀血内聚，心经瘀热，大肠不燥者。</p><p>苏子三钱　苏木（末）一钱　红花一钱　桃仁（炒）　麦冬　橘红各三钱　赤芍　竹茹　当归（酒洗）各二钱水三钟，煎一钟，渣二钟，煎八分，温服。</p><p>●导气通瘀锭专治耳聋奇方。</p><p>用不去油巴豆一个，斑蝥三个，麝香少许，以葱涎蜂蜜和捻如麦粒形，丝棉裹置耳中，响声如雷，勿得惊惧，待二十一日，耳中有脓水流出，方可去锭，奇妙无比。</p><h2>颊车骨</h2><p>●颊车骨，即下牙床骨也，俗名牙钓，承载诸齿，能咀食物，有运动之象，故名颊车。</p><p>●其骨尾形如钩，上控于曲颊之环。</p><p>●或打仆脱臼，或因风湿袭入钩环脱臼，单脱者为错，双脱者为落。</p><p>●凡治脱者</p><p>·用手法摘下不脱者，以两手捧下颏，稍外拽，复向内托之，则双钩皆入上环矣。</p><p>·再以布自地阁缠绕头顶以固之。</p><p>·宜内服正骨紫金丹，外贴万灵膏。</p><p>·待能饮食后，去布，只用布兜其下颏，系于顶上，二三日可愈。</p><p>●若双脱者，治法同前。若欠而致脱臼者，乃突滑也，无妨。</p><p>●脱臼者，俗名吊下巴。欠者，俗名打哈气。</p><p>按、方剂：●正骨紫金丹：见颠顶骨伤</p><p>●万灵膏：见囟骨伤</p><h2>鼻梁骨</h2><p>●鼻孔之界骨，名曰鼻梁骨，下至鼻之尽处，名曰准头。</p><p>●凡鼻两孔伤凹者可治，血出无妨。</p><p>●若鼻梁骨凹陷者，用当归膏敷贴。</p><p>●若两孔跌磕伤开孔窍，或金刃伤开孔窍，用封口药敷伤处，外以消毒定痛散贴之退肿。</p><p>●若鼻被伤落者，用缀法。</p><p>按、方剂：●封口药治跌打损伤，皮开肉破，及金刃伤割喉断耳，缺唇伤破肚皮，跌破陰囊皮等证大效。</p><p>明净乳香　没药　儿茶　当归　杉皮炭各一钱　麝香五厘　片脑一分猪□聍叶（如无此叶，用葛叶毛藤子叶亦可）一钱</p><p>以上各另碾细末，称合和匀，入麝碾细，次入片脑研匀，磁罐收贮听用。</p><p>●消毒定痛散</p><p>治跌扑损伤，肿硬疼痛。</p><p>无名异（炒）　川大黄各五钱　木耳（炒）</p><p>共为末，蜜水调涂。如内有瘀血，砭去敷之。若腐处，更用当归膏敷之尤妙。</p><p>●神效当归膏</p><p>此膏敛口生肌，拔毒止痛，并诸疮毒气壅盛，腐化成脓。</p><p>当归　黄蜡各一两　麻油四两</p><p>以上将当归入油，煎令焦黑，去滓，次入黄蜡，急搅化，放冷，以磁器收贮，用时以旧绢布摊贴。一方用白蜡。</p><p>●缀法耳伤落者同此。</p><p>用人发，入陽城罐，以盐泥固济，□过为末药。急以所伤耳鼻，蘸药安缀故处，以软绢缚定效。昔江怀禅师被驴咬落其鼻，一僧用此缀之如旧。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/230980.html' class='pagedaohang'>【上一篇】<i>:外科卷下·正骨心法·胸背部</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/230978.html' class='pagedaohang'>【下一篇】<i>：外科卷下·正骨心法·四肢部</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>