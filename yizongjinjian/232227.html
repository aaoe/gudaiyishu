<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·肺痿肺痈咳嗽上气病脉证并治第七</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·肺痿肺痈咳嗽上气病脉证并治第七</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232228.html' class='pagedaohang'>【上一篇】<i>:订正仲景全书金匮要略注·奔豚气病脉证并治第八</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232226.html' class='pagedaohang'>【下一篇】<i>：订正仲景全书金匮要略注·血痹虚劳病脉并治第六</i></a></span>
</ul>
<div class="articleContent" id="articleContent"> <p class="h1-p">□</p><p>问曰：热在上焦者，因咳为肺痿，肺痿之病，从何得之？师曰：或从汗出，或从呕吐，或从消渴，小便利数，或从便难，又被快药下利，重亡津液，故得之。曰：寸口脉数，其人咳，口中反有浊唾涎沫者何？师曰：为肺痿之病。若口中辟辟燥，咳即胸中隐隐痛，脉反滑数，此为肺痈，咳唾脓血。</p><p>【注】</p><p>热在上焦，不咳，不病肺痿也，因热病咳，则为肺痿。肺热致痿之由，非止一端，或从汗出，或从呕吐，或从消渴，小便数利，或从便难，又被快药下之，重亡津液，故令肺热干痿也。肺热干痿，则清肃之令不行，水精四布失度，脾气虽散，精液上归于肺，而肺不但不能自滋其干，亦不能内洒陈于藏府，外输精于皮毛也。其精液留贮胸中，得热煎熬，变为涎沫，侵肺作咳，唾之不已，故干者自干，唾者自唾，愈唾愈干，痿病成矣。若口中辟辟干燥，不吐浊唾涎沫，每咳即胸中隐隐而痛，脉数而滑，不数而虚，则非肺痿乃为肺痈，久则痈成脓溃，不唾涎沫，而必咳唾脓血矣。</p><p>【集注】</p><p>周扬俊曰：喻昌云：行动数武，气即喘鸣，冲击连声，痰始一应。『金匮』治法，贵得其精意，大要缓而图之，生胃津，澜肺燥，下逆气，开积痰，止浊唾，补真气，以通肺之小管，散火热，以腹肺之清肃，如半身痿废及手足痿软，治之得法，亦能复起。而肺近在胸中，呼吸所关，可不致力乎？肺痈属在有形之血，血结宜骤攻；肺痿属在无形之气，气伤宜徐理。故痈为实。误以肺痿治之，是为实实；痿为虚，误以肺痈治之，是为虚虚。此辨证用药之大略也。然两手寸口之脉，原为手太陰肺脉，此云寸口脉数，云滑数，云数实，云数虚，皆指左右三部统言，非如气口独主右关之上也。</p><p>其人咳，口中反有浊唾涎沫，顷之遍地者为肺痿，言咳而口中不干燥也。若咳而口中辟辟燥，则是肺已结痈，火热之毒，出现于口，咳声上下，触动其痈，胸中即隐隐而痛，其脉必见滑数有力，正邪气方盛之征也。数虚数实之脉，以之分别肺痿肺痈，是则肺痿当补，肺痈当泻也可知矣。又云：才见久咳，先须防此两证，肺痈由五藏蕴崇之火，与胃中停蓄之热，上乘乎肺，肺受火热熏灼，血为之凝，痰为之裹，遂成小痈。所结之形渐长，则肺日胀而□骨日昂，乃至咳声频并，痰浊如胶，发热畏寒，日晡尤甚，面红鼻燥，胸生甲错。始先即能辨其脉证，属表属里，极力开提攻下，无不愈者。迨至血化为脓，肺叶朽坏，倾囊吐出，始识其证，十死不救，嗟无及矣。</p><p>沈明宗曰：此肺痿肺痈之辨也。心居上，肾水不足，心火刑金，为热在上焦，肺陰日消，气逆则咳，故致肺痿。然本经明其始病之因，或从病后陰虚，过汗伤液，呕吐伤津，消渴，血虚津竭；或利小便，数而伤陰；或大便难，反被快药下利而重亡津液，以致肺金枯燥，虚热熏蒸，故寸口脉数，其人咳嗽，气弱不振，津液不布，化为浊唾涎沫而成肺痿。若口中辟辟燥，咳即胸中隐隐痛者，乃风寒侵入肺中，凝滞荣血为痈，故脉滑数而咳唾脓血。因无形虚热致痿，故脉数虚；因有形气血凝滞成痈，故脉数实。此明肺痈属实、肺痿属虚也。</p><p>□</p><p>脉数虚者为肺痿，数实者为肺痈。</p><p>【注】</p><p>此详申上条肺痿、肺痈之脉也。肺痿得之于热亡津液，虚邪也，故脉数而虚；肺痈得之于热毒蓄结，实邪也，故脉数而实。</p><p>【集注】</p><p>李□曰：潘硕甫云：痿与痈，皆热在上焦，其脉皆数，皆咳，亡津液，未有异也。但痿属肺气虚而亡津，虽有热亦不烈，故不至燥涸，虽咳而口中有浊唾?m沫，故脉虽数而虚也。痈则气壅血凝，邪实而热烈，故津液亡而更觉干涸，口中辟辟燥，咳即胸中隐痛，津液既涸，脉应涩滞而反滑数者，蓄热腐脓，脉故数实也。</p><p>尤怡曰：痿者萎也，如草木之萎而不荣，为津亡而肺焦也；痈者壅也，如土之壅而不通，为热聚而肺□也。故其脉有虚实不同，而其数则一也。</p><p>□</p><p>问曰：病咳逆，脉之何以知此为肺痈？当有脓血，吐之则死，其脉何类？师曰：寸口脉微而数，微则为风，数则为热；微则汗出，数则恶寒，风中于卫，呼气不入；热过于荣，吸而不出。风伤皮毛，热伤血脉。风舍于肺，其人则咳，口干，喘满；咽燥不渴，时唾浊沫，时时振寒。热之所过，血为之凝滞，蓄结痈脓，吐如米粥。始萌可救，脓成则死。</p><p>【按】</p><p>肺痈之上，当有「肺痿」二字，不然本文论肺痿之义，则无着落，必是脱简。脉微之三「微」字，当是三「浮」字，微字文气不属，必是传写之□。</p><p>【注】</p><p>病咳逆者，何以知为肺痿肺痈也？咳而不渴，浊唾涎沫，脉数而虚，是以脉证知为肺痿也。口中干燥，胸中隐痛，脉数而实，是以脉证知为肺痈也。至于所以受病之由，肺痿前已言之，而肺痈则未尝言也，故又取所以致热而病肺痿肺痈之由，互为详悉发明也。寸口肺脉也，肺脉当浮涩而短；今浮而数，是以知浮则为风，数则为热，初病风热，外抟皮毛，则荣卫受邪，故汗出而恶寒也。未传风热，内舍于肺，则荣卫分病。病肺痿者，属风热伤于卫气，气分有津液而无血，津液为之浊，故其为证，咳而不吐脓血，唾浊涎沫也。病肺痈者，属风热伤于荣血，血分有血而无津液，血为之凝蓄，故其为证，咳而不唾涎沫，吐脓血如米粥也。其发热汗出，恶寒恶风，咳而喘满，咽燥不渴，呼气不入，吸气不出，则为痿、痈互相兼有必然之证也。呼气不入，吸气不出，乃言其呼吸气促，难出难入，非竟不出入也。始萌可救，谓肺伤尚浅，脓成则死，谓肺已坏矣。盖示人图治于蚤，又特为肺痈而谆谆言之也。</p><p>□</p><p>肺痈，喘不得卧，葶苈大枣泻肺汤主之。</p><p>【注】</p><p>此承上条，以明急治之义也。肺痈者，谓口中辟辟干燥，胸中隐隐作痛，脉数实也。</p><p>而更加喘不得卧，是邪壅肺甚急，故以葶苈大枣泻肺汤，大苦大寒，峻泻肺邪，恐稍迁延，脓成则死矣。</p><h2>葶苈大枣泻肺汤方</h2><p>葶苈（熬令黄色，捣丸，如弹子大）大枣十二枚</p><p>右先以水三升，煮枣，取二升，去枣，内葶苈，煮取一升，顿服。</p><p>【集解】</p><p>赵良曰：此治肺痈吃紧之方也。肺中生痈，不泻何待？恐日久痈脓已成，泻之无益。</p><p>日久肺气已索，泻之转伤，乘其血结而脓未成，当急以泻之之法夺之，况喘不得卧，不亦甚乎。</p><p>□</p><p>肺痈，胸满胀，一身面目浮肿，鼻塞清涕出，不闻香臭酸辛，咳逆上气，喘鸣迫塞，葶苈大枣泻肺汤主之。</p><p>【注】</p><p>此承上条互详其证，以同其治也。肺痈胸胀而满，咳逆上气，喘鸣迫塞，一身面目浮肿，鼻塞清涕出，不闻香臭酸辛，是邪外塞皮毛，内壅肺气，比之喘不得卧，殆尤甚焉。亦以葶苈大枣泻肺汤者，因其脓未成故也。（方见上）</p><p>□</p><p>咳而胸满，振寒脉数，咽干不渴，时出浊唾腥臭，久久吐脓如米粥者，为肺痈，桔梗汤主之。</p><p>【注】</p><p>咳而胸满，振寒脉数，咽干不渴，时出浊唾腥臭，久久吐脓如米粥者，此为肺痈证也。肺痈尚未成脓实邪也，故以葶苈之剂泻之；今已溃后虚邪也，故以桔梗之苦，甘草之甘，解肺毒排痈脓也。此治已成肺痈，轻而不死者之法也。</p><p>【集注】</p><p>高世?蛟唬和氯缑字嘁嗯б玻?何以上文云脓成则死？若谓如米粥者非脓，上文既曰；蓄结痈脓，吐如米粥；此又云：吐脓如米粥，既吐脓矣，奚有始萌脓成之别也？愚曰：上文先咳逆，而呼吸不利，后凝滞而血脉成脓，陰陽血气皆伤，故脓成则死。若上节言肺痈而气机不利，此节言肺痈而经络不和，病陽气者不伤陰，病血脉者不伤陽，故可治也。如但以「始萌可救，脓成则死」二语尽之，是以辞害志也，奚可乎？</p><h2>桔梗汤方</h2><p>桔梗一两甘草二两</p><p>右二味，以水三升，煮取一升，分温再服，则吐脓血也。</p><p>□</p><p>肺痿吐涎沫而不咳者，其人不渴，必遗尿，小便数。所以然者，以上虚不能制下故也。此为肺中冷，必眩多涎唾，甘草干姜汤以温之；若服汤已渴者，属消渴。</p><p>【注】</p><p>咳而不吐涎沫者，肺燥咳也；咳而吐涎沫者，肺热痿也。若似肺痿之吐涎沫而不咳者，此为肺中有冷饮，非为肺中成热痿也。肺中冷，则其人必不渴，遗尿小便数，头眩多涎唾。所以然者，以上焦陽虚，不能约制下焦陰水，下焦之水泛上而唾涎沫，用甘草干姜汤以温散肺之寒饮也。如服汤已渴者，属消渴，谓始先不渴，服温药即转渴者，不但非肺中热，亦非肺中冷，乃胃中热也，则不当以属肺中冷寒饮治之，当以属胃中热消渴治之也。</p><h2>甘草干姜汤方</h2><p>甘草（炙）四两干姜（炮）二两</p><p>右□咀，以水三升，煮取一升五合，去滓，分温再服。</p><p>□</p><p>咳而上气，喉中水鸡声，射干麻黄汤主之。</p><p>【注】</p><p>咳逆上气，谓咳则气上冲逆也。上条发明不咳而吐涎沫者，非为肺痿，是为肺冷也。</p><p>此条发明咳而不吐涎沫者，亦非肺痿，亦为肺冷也。上条以不渴，小便数，多唾涎沫，为肺中冷，故以干姜佐甘草，是以温中为主也。此条以气上逆，喉中有水鸡声，为肺经寒，故以生姜佐麻黄，是以散外为主也。病同冷饮，而有在外在内之别，方同辛温，而有主温主散之异也。水鸡声者，谓水与气相触之声，在喉中连连不绝也。</p><h2>射干麻黄汤方</h2><p>射干三两麻黄四两生姜四两细辛紫苑款冬花各三两五味子半升大枣七枚半夏半升</p><p>右九味，以水一斗二升，先煮麻黄两沸，去上沫，内诸药，煮取三升，分温三服。</p><p>【集注】</p><p>程林曰：咳而上气，如水鸡声连连不绝者，是汤主之。『内经』曰：肺苦气上逆。急食苦以泻之。射干、紫苑之苦，所以泄逆气也。以辛泻之，麻黄、生姜、细辛、半夏、款冬花之辛，所以泻风邪也。以酸收之，以酸补之，五味子之酸，以补不足，虚者补其母，大枣之甘，所以补其母也。</p><p>□</p><p>大逆上气，咽喉不利，止逆下气者，麦门冬汤主之。</p><p>【按】</p><p>大逆上气之「大」字，当是「火」字，文义病药始属，必是传写之□。</p><p>【注】</p><p>咳而上气，咽喉有水鸡声而连连者，是寒饮上逆也。今咳而上气，咽喉无水鸡声而不利者，是火气上逆也。不利者，谓咽喉若有物相碍，不爽利也。主之以麦门冬汤，止其火逆，下其上气也。</p><h2>麦门冬汤方</h2><p>麦门冬七升半夏一升人参三两甘草二两粳米三合大枣十二枚</p><p>右六味，以水一斗二升，煮取六升，温服一升，日三，夜一服。</p><p>【集注】</p><p>周扬俊曰：喻昌云：此胃中津液枯燥，虚火上炎之证，麦冬汤乃治本之良法也。夫用降火之药而火反升，用寒凉之药而热转炽者，不惟无益，而反害之。凡病有胃气则生，无胃气即死，胃气者，肺之母气也。本草有知母之名者，谓肺藉其清凉，知清凉为肺之母也。有贝母之名者，谓肺藉其豁痰实，豁痰为肺之母也。然屡施于火逆上气，咽喉不利之证，而屡不应，名不称矣。孰知仲景有此妙法，于麦冬、人参、甘草、粳米大补中气，大生津液队中，增入半夏之辛温一味，其利咽下气，非半夏之功，实善用半夏之功，擅古今未有之奇矣。</p><p>□</p><p>咳逆上气，时时唾浊，但坐不得眠，皂荚圆主之。</p><p>【注】</p><p>咳逆上气，喉中有水鸡声者，是寒饮冲肺，射干麻黄汤证也。咳逆上气，咽喉不利者，是火气冲肺，麦门冬汤证也。今咳逆上气，惟时时唾浊，痰涎多也。但坐不得卧，气逆甚也，此痰气为病，非寒饮亦非火气。主之以皂荚丸者，宣导其痰，通达其气也；佐枣膏之甘，以药性剽悍缓其势也。</p><p>【集注】</p><p>程林曰：浊唾壅塞于肺，则不得卧，故时时唾浊也。皂荚味辛咸，辛能散，咸能软，宣壅导滞，利窍消风，莫过于此。故咳逆上气，时时唾浊，坐不得卧者宜之。然药性剽悍，佐枣膏之甘，以缓其药势。</p><p>魏荔彤曰：咳逆上气，时时吐浊，但坐不得眠，则较重于喉中水鸡声音矣。声滞者，挟外感之因，唾浊则内伤之故，但坐不得卧，而肺痈之证将成矣。是上焦有热，痰血包裹，结聚成患，不可不急为宣通其结聚，而后可津液徐生，枯干获润也，皂荚丸主之。皂荚驱风理痹，正为其有除瘀涤垢之能也。咳逆上气，时时唾浊，胸膈恶臭之痰血已结，可不急为涤荡，使之湔洗不留乎？如今用皂荚澡浴以除垢腻，即此理也。用丸俾徐徐润化，自上而下，而上部方清，若用汤直泻无余，不能治上部之胶凝矣，古人立法诚善哉。此为预治肺痈将成者主治也。</p><h2>皂荚圆方</h2><p>皂荚（刮去皮，用酥炙）八两</p><p>右一味，末之，蜜丸梧子大，以枣膏和汤，服三丸，日三夜一服。</p><p>□</p><p>上气，面浮肿，肩息，其脉浮大不治，又加利尤甚。</p><p>【注】</p><p>上气，谓咳逆上气也。面浮肿，谓面目浮肿也。肩息，谓喘也。其脉浮大不治，又加利尤甚，谓脉证两虚，已属不治，又加利，则上喘下利，陰陽两脱，脉证相反，故曰：尤甚也。</p><p>【集注】</p><p>徐彬曰：此言肺痈之证，元气惫者，为难治也。谓肺痈由风则风性上行，必先上气，若兼面浮肿，肩息，气升不降也。又脉浮大，元气不能复敛，则补既不可，汗又不可，况内外皆逆气，非风之比，可尽汗泄乎？故云不治。加利则陽从上脱，陰从下脱，故曰尤甚。</p><p>尤怡曰：上气，面浮肿，肩息，气但升而不降矣。脉复浮大，则陽有上越之机。脉偏盛者，偏绝也。又加下利，是陰复从下脱矣。陰陽离决，故当不治。肩息息，摇肩也。</p><p>□</p><p>咳而上气，此为肺胀，其人喘，目如脱状，脉浮大者，越婢加半夏汤主之。</p><p>【注】</p><p>咳而上气，此为肺胀，其证肩息而喘，目突如脱之状。今脉浮大，则可知浮则为风，大则为实，故以越婢加半夏汤主之，外疏皮毛，内降气逆也。</p><p>【集注】</p><p>赵良曰：咳而上气，则其气之有冲而不下，可知矣；其咳之相连而不已，可知矣，此皆属肺之胀使之也。邪入于肺则气壅，气壅则欲不喘不可得，惟喘极，故目如脱，所以肺胀与喘之至也。脉浮邪也。兼大则邪实，而所以遗害于肺，正未有已，故必以辛热发之，亦兼以甘寒佐之，使久合之邪，涣然冰释，岂不快乎？然久蓄之饮，何由得泄，故特加半夏于越婢汤中，一定之法也。</p><p>尤怡曰：外邪内饮，填塞肺中，为胀、为喘、为咳而上气，越婢汤散邪之力多，而蠲饮之力少，故以半夏辅其未逮。不用小青龙者，以脉浮且大，病属陽热，故利辛寒，不利辛热也。目如脱状者，目暗胀突，如欲脱落之状，壅气然也。</p><h2>越婢加半夏汤方</h2><p>麻黄六两石膏半斤生姜三两大枣十五枚甘草二两半夏半斤</p><p>右六味，以水六升，先煮麻黄，去上沫，内诸药，煮取三升，分温三服。</p><p>【集解】</p><p>李□曰：脾运水谷，主为胃行津液，职卑如婢也。汤名越婢者，取发越脾气，通行津液之义也。今治肺胀，则麻黄散表邪，石膏清内热，甘草、大枣养正缓邪，半夏、生姜散逆下气也。</p><p>□</p><p>上气喘而躁者，属肺胀，欲作风水，发汗则愈。</p><p>【注】</p><p>上气咳逆喘而躁急者，属肺胀也，乃风郁于外，水逆于中之候也。故曰：欲作风水，当发其汗；故曰：发汗则愈也。</p><p>【集注】</p><p>徐彬曰：有邪者，尚可治也。若上气但喘而躁，则喘为风之扇，躁为风之烦，其逆上之涎沫，将挟风势而为风水。今使先泄于肌表，水无风战，自然顺趋而从下，故曰：</p><p>可汗而愈。</p><p>□</p><p>肺胀，咳而上气，烦躁而喘，脉浮者，心下有水，小青龙加石膏汤主之。</p><p>【注】</p><p>此承上条互详脉证，以明其治也。肺胀，咳而上气，烦躁而喘，脉浮，是外伤风寒，内有水气，主以小青龙汤，发汗则愈。加石膏者，因多一烦躁证也。</p><p>【集注】</p><p>沈明宗曰：此互上条，肺胀治法也。风寒之邪，入于荣卫，挟饮上逆，则咳而上气也。烦躁而喘，肺气壅逆，谓之肺胀，即肺痈未成之初也。</p><p>尤怡曰：此亦外邪内饮相搏之证，而兼烦躁，则挟有热邪，麻桂药中必用石膏，如大青龙之例也。又此条见证与上条颇同，而心下寒饮，则非温药不能开而去之，故不用越婢加半夏，而用小青龙加石膏，温寒并进，水热俱捐，于法尤为密矣。</p><h2>小青龙加石膏汤方</h2><p>麻黄芍药桂枝细辛甘草干姜各三两五味子半夏各半升石膏二两</p><p>右九味，以水一斗，先煮麻黄，去上沫，内诸药，煮取三升，强人服一升，羸者减之，二、三服，小儿服四合。</p><p>【集解】</p><p>李□曰：心下有水，麻黄、桂枝发汗以泄水于外，半夏、干姜、细辛温中以散水于内，芍药、五味子收逆气以平肝，甘草益脾土以制水，加石膏以去烦躁，兼能解肌出汗也。</p><p>□</p><p>咳而脉浮者，厚朴麻黄汤主之。脉沉者，泽漆汤主之。</p><p>【注】</p><p>咳，谓咳而不上气也。脉浮者，风寒病外也。主之厚朴麻黄汤者，以散外邪为主也。</p><p>脉沉者，痰饮病里也。主之泽漆汤，以逐内饮为主也。</p><p>【集解】</p><p>尤怡曰：此不详见证，而但以脉之浮沉为辨；而异其治。按：厚朴麻黄汤与小青龙加石膏汤大同，则散邪蠲饮之力居多，而厚朴辛温亦能助表，小麦甘平，五味敛安正气者也。泽漆汤以泽漆为主，而以白前、黄芩、半夏佐之，则下趋之力较猛，虽生姜、桂枝之辛，亦祗为下气降逆之用而已，不能发表也。仲景之意，盖以咳皆肺邪，而脉浮者，气多居表，故驱之使从外出为易；脉沉者气多居里，故驱之使从下出为易，亦因势利导之法也。</p><h2>厚朴麻黄汤方</h2><p>厚朴五两麻黄四两石膏如鸡子大杏仁半升半夏半升干姜二两细辛二两小麦一升五味子半升</p><p>右九味，以水一斗二升，先煮小麦熟，去滓，内诸药，煮取三升，温服一升，日三服。</p><h2>泽漆汤方</h2><p>半夏半升紫参（一作紫苑）五两泽漆（以东流水五斗，煮取一斗五升）三升生姜五两白前五两甘草黄芩人参桂枝各三两</p><p>右九味，□咀，内　泽漆汁中，煮取五升，温服五合，至夜尽。</p><p>【集解】</p><p>李□曰：??者，水寒射肺也。脉浮者，停水而又挟风以鼓之也。麻黄去风散肺逆，与半夏、细辛、干姜、五味子、石膏同用，即前小青龙加石膏，为解表行水之剂也。然土能制水，而地道壅塞，则水亦不行，故用厚朴疏敦阜之土，使脾气健运，而水自下泄矣，杏仁下气去逆，小麦入心经能通火气，以火能生土助脾，而共成决水之功也。</p><p>又云：脉沉为水，以泽漆为君者，因其功专于消痰行水也，水性陰寒，桂枝行陽气以导之。然所以停水者，以脾土衰不能制水，肺气逆不能通调水道，故用人参、紫参、白前、甘草补脾顺肺，同为制水利水之方也。黄芩苦以泄之，半夏、生姜辛以散之也。</p><p>沈明宗曰：详『金匮』??嗽病，本于肺则一，大纲有三：一者，热刑肺，气弱不振，??而唾沫为肺痿；二者，风伤卫分，则病??上气喘为肺胀；三者，邪传荣血，凝而不行为肺痈。然肺胀之中，又分风、寒、表、里，饮多、风少、风多、饮少之治。故气喘而躁，脉浮者，为心下有水，欲作风水，当以小青龙两解表里，加石膏以清风热。</p><p>目如脱状，乃风寒多而饮少，以越婢驱风，加半夏而下痰逆。风寒外束，火热内郁，喉中水鸡声者，射干麻黄汤，宣通表里之邪。风热壅逆，津液不布，化而为涎，时时唾浊，但坐不得眠者，皂荚丸以驱风郁之涎。若??而脉浮，邪居肺气，以厚朴麻黄汤，俾从表解。??而脉沉，邪入于荣，将成肺痈，以泽漆而破壅结。火逆上气，咽喉不利，是无外邪，治当麦门冬汤，清润滋降。若见浮肿肩息，脉浮大而下利，真气上浮下脱，则为不治。以上皆外邪兼内饮合病，微细之辨，临证又当合『内经』五藏六府，互相传乘之??而辨之，则尽善矣。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232228.html' class='pagedaohang'>【上一篇】<i>:订正仲景全书金匮要略注·奔豚气病脉证并治第八</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232226.html' class='pagedaohang'>【下一篇】<i>：订正仲景全书金匮要略注·血痹虚劳病脉并治第六</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>