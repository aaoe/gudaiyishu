<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_医宗金鉴四十三卷</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">医宗金鉴四十三卷</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231997.html' class='pagedaohang'>【上一篇】<i>:调经门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231995.html' class='pagedaohang'>【下一篇】<i>：医宗金鉴四十二卷</i></a></span>
</ul>
<div class="articleContent" id="articleContent"> <h2>头痛眩晕总括</h2><p>1。头痛痰热风湿气，或兼气血虚而疼，在右属气多痰热，左属血少更属风，因风眩晕头风痛，热晕烦渴火上攻，气郁不伸痰呕吐，湿则重痛虚动增。</p><p>【注】头痛，属痰，属热，属风，属湿，属气，或兼气虚，血虚。因风而痛，谓之头风，必眩晕。因热而痛晕者，则烦渴。因气郁而痛晕者，则志意不伸。因痰而痛晕者，则呕吐痰涎。因湿而痛晕者，则头重不起。因虚而痛晕者，动则更痛更晕也。</p><h2>头痛眩晕死证</h2><p>2。真头脑痛朝夕死，手足厥逆至节青，泻多眩晕时时冒，头猝大痛目瞀凶。</p><p>【注】真头痛，痛连脑内，手足青冷至肘膝之节，朝发夕死。凡头痛眩晕，时时迷冒，及头目猝然大痛，目视不见，或泻多之后，皆凶证也。</p><p>荜苃散　芎芷石膏汤</p><p>3。头风？？鼻热荜苃，湿盛瓜蒂入茶茗，风盛日久三圣散，内服芎芷石膏灵。芎芷石膏菊羌？？，苦加细辛风防荆，热加栀翘芩薄草，便秘尿红消黄攻。</p><p>【注】一切头风兼热者，以荜苃散？？鼻。即荜苃一味为末，用猪胆汁拌过？？之，作嚏立愈。一切头风兼湿者，以瓜蒂，松萝茶，二味为末，？？之出黄水立愈。头风风盛时发，日久不愈，则多令人目昏，以三圣散？？之，方在中风门内。用芎芷石膏汤，即芎，芷，石膏，菊花，羌活，？？本也。苦痛者加细辛。风盛目昏加防风，荆芥穗。热盛加栀子，连翘，黄芩，甘草。大便秘小便赤加消，黄，攻之自愈也。</p><p>茶调散　清震汤　滚痰丸　人参芎附汤</p><p>4。风热便利茶调散，雷头荷叶苍与升，痰热滚痰芎作引，虚寒真痛附参芎。</p><p>【注】雷头风痛，头面疙瘩，耳闻雷声，宜清震汤，即荷叶，苍术，升麻也。人参芎附汤，即人参，川芎，川附也。</p><p>芎犀丸</p><p>5。偏正头风芎犀丸，血虚四物薄羌天，气虚补中加芎细，气逆降气黑锡丹。</p><p>【注】血虚，面少血色，或久脱血也。天，天麻也。降气，苏子降气汤也。</p><p>芎麻汤　半夏白术天麻汤</p><p>6。欲吐晕重风痰痛，芎麻汤下白丸宁，虚者六君耆干柏，天麻曲蘖泽苍同。</p><p>【注】麻，天麻也。白丸，青州白丸子也。虚者，谓风痰兼气虚者，宜半夏白术天麻汤，即六君子加黄耆，干姜，黄柏，天麻，神曲，麦蘖，泽泻，苍术也。</p><p>荆穗四物汤</p><p>7。头晕头痛同一治，血虚物穗气补中，气血两虚十全补，上盛下虚黑锡灵。</p><p>【注】头晕之虚实寒热诸证，同乎头痛一治法也。其有因血虚，宜用荆穗四物汤，即当归，川芎，白芍，熟地黄，荆芥穗也。气虚，宜用补中益气汤。气血两虚，宜用十全大补汤。上盛下虚，宜用黑锡丹。</p><h2>眼目总括</h2><p>1。目为五脏六腑精，气白筋黑骨精瞳，血为眦络肉约束，里撷系属脑项中。经热腠开因风入，合邪上攻赤肿疼，轻者外障生云翳，重者积热顿伤睛。</p><p>【注】经曰：五脏六腑之精气，皆上注于目而为之精。精之窠为眼，气之精为白眼，筋之精为黑眼，骨之精为瞳子，血之精为络眦，肉之精为约束，即眼胞也，里撷筋骨血气之精，而与脉系上属于脑，后出于项中。因经热蒸开腠理，故风邪得以入之，风热之邪合上攻于目，赤肿疼痛。轻者则为外障，或暴生云翳，重者则积热之甚，陡然痛伤睛也。</p><h2>外障病证</h2><p>2。火眼赤肿泪涩痛，硬肿多热软多风，睑粟烂弦鸡蚬肉，努肉赤脉贯瞳睛，血灌瞳人高突起，旋螺尖起蟹睛疼，拳毛风泪风痒极，赤膜下垂黄膜冲。</p><p>【注】风热上攻，目赤肿痛多泪，隐涩难开，火眼也。肿而硬者，属热盛也，宜先下之。肿而软者，属风盛也，宜先发散。两睑上，下初生如粟，渐大如米，或赤或白，不甚疼痛，谓之睑生风粟。两睑粘睛，赤烂痒痛，经年不愈，谓之烂弦风，又名赤瞎。睑内如鸡冠，蚬肉翻出，视物阻碍，痛楚羞明，谓之鸡冠蚬肉。此皆脾经风热为病也。</p><p>两眦筋膜努出，谓之努肉攀睛。两眦赤脉渐渐侵睛，谓之赤脉贯睛。</p><p>两眼混赤如朱，痛如针刺，谓之血灌瞳人。两眼痒痛，忽然突起，谓之突起睛高。目中大痛，忽生翳膜，状如旋螺，谓之旋螺尖起。目中大痛，忽然瞳睛努如蟹目，谓之蟹睛疼痛，又名损翳。此皆肝，心二经积热也。两睑燥急，睫毛倒刺，谓之倒睫拳毛。两目冲风，泪出涓涓，冬月尤甚，谓之迎风流泪。两目连眦痒极不痛，谓之风痒难任。</p><p>目中从下忽生黄膜，侵睛疼痛，谓之黄膜上冲。目中从上忽生赤膜，垂下遮睛，谓之赤膜下垂；又名垂帘翳。此皆心，肝，脾三经风热为病也。</p><h2>内障病证</h2><p>3。内障头风五风变，珠白黄绿不光明，头风痛引目无泪，相注如坐暗室中，绿风头旋连鼻痛，两角相牵引目疼，时或白花红花起，同绿黑花为黑风，乌花不旋渐昏暗，黄风雀目久金睛，青风微旋不痒痛，青花转转目昏蒙。</p><p>【注】内障之病，每因头风五风变成。初病瞳珠渐渐变色，睛里隐隐似翳，或白或黄或绿，虽与不患之眼似，然无精彩光明射人。病头风者，发则头痛引目无泪，或左目，或右目，或先左目，或后右目，相注不定，如坐暗室之中，此头风伤目之渐也。绿风者，头旋两角连鼻相牵引，目疼痛时，或见起白花，红花，此绿风伤目之渐也。黑风者，证同绿风，时时见起黑花，此黑风伤目之渐也。乌风者，亦同黑风，但不旋晕而见乌花，渐渐昏暗，此乌风伤目之渐也。黄风者，久病雀目，瞳睛金色，此黄风伤目之渐也。青风者，头微旋不痒不痛，但见青花转转，日渐昏蒙，此青风伤目之渐也。</p><p>菊花通圣散　洗刀散</p><p>4。暴发火眼通圣菊，外障等证减加方，风盛羌加防麻倍，热盛加连倍消黄，痛生翳膜多伤目，洗刀更入细独羌，元参木贼白蒺藜，草决蝉蜕蔓青葙。</p><p>【注】菊花通圣散，即防风通圣散加菊花也。洗刀散，即本方更加细辛，羌，独，蔓荆，青葙子等药也。</p><h2>内外障治</h2><p>5。外障无寒一句了，五轮变赤火因生，内障有虚心肾弱，故如不病损光明，火能外鉴水内照，养神壮水自收功，五风内变诸翳障，眼科自有法能攻。</p><p>【注】外障目病：子和曰：目不因火不病。所以五轮变赤，气轮白睛，火乘肺也。肉轮目胞，火乘脾也。风轮黑睛，火乘肝也。木轮瞳人，火乘肾也。血轮两眦，火自甚也。故能治火者，一句便了也。治火之法：在药则咸寒吐之下之，在针则神庭，上星，？？会，前项，百会刺之，翳者可使立退，痛者可使立已，昧者可使立明，肿者可使立消矣。内障目病：虽亦无寒，然有虚也。虚或兼热，亦属虚热，故不赤肿疼痛，如不病眼人，但不精彩光明也。心虚则神不足，神者火也，火内暗而外明，故不能外鉴而失其光明也。肾虚则精不足，精者水也，水外暗而内明，故不能内照而其失光明也。心虚者，则养心神；肾虚者，则壮肾水，自可收功于不明也。其五风内变诸翳，如圆翳，冰翳，清翳，涩翳，散翳，横翳，浮翳，沉翳，偃月，枣花，黄心，黑风等翳，俱列在眼科，方书自有治法，难以尽述，此特其大概耳。</p><h2>牙齿口舌总括</h2><p>1。牙者骨余属乎肾，牙龈手足两陽明，齿长豁动为肾惫，牙疼胃火风寒虫。不怕冷热为风痛，火肿喜冷得寒疼，寒不肿蛀喜热饮，虫牙蚀尽一牙生。</p><p>【注】牙齿者，骨之余，属乎肾也。若无故齿长，疏豁而动，则为肾衰惫也。上牙龈属足陽明，下牙龈属手陽明。牙痛皆牙龈作痛，惟寒牙痛，则为客寒犯脑，多头连齿痛，为寒邪也，故喜热饮，不肿不蛀也。余者，皆为胃火，邪风，湿热也。火牙疼多肿喜饮冷，得寒则更疼者，？？仇之意也。虫牙则一牙作痛，蚀尽一牙，又蚀一牙作痛也。</p><p>骨槽风　牙疳疮2。骨槽龈颊肿硬疼，牙龈腐烂出血脓，牙疳肿硬溃血臭，皆因痘疹癖疾成。</p><p>【注】骨槽风者，牙龈连颊硬肿疼痛，牙龈腐烂，出血脓也。牙疳，以骨槽溃后肿硬不消，然出臭血，而不出脓水也，且皆痘疹癖疾之后而成也。</p><p>清胃散</p><p>3。清胃血分火牙痛，生地归连升牡饶，气分宜加荆防细，积热凉膈入升膏。</p><p>【注】胃火牙痛，赤肿出血者，则为血分，宜用清胃散，即生地，当归，黄连，升麻，牡丹皮也。饶者，倍加升麻，丹皮也。若肿痛牙龈不出血者，则为气分，宜加荆芥，防风，细辛，以散其热。若肠胃积热，肿痛澜臭，宜用凉膈散加升麻，石膏，以下其热可也。</p><p>温风散</p><p>4。温风风牙归芎细，荜苃？？芷露蜂房，寒牙痛加羌麻附，半服含漱吐涎良。</p><p>【注】不甚肿痛，不怕冷热，为风牙痛，宜用温风散。即当归，川芎，细辛，荜苃，？？本，白芷，露蜂房也。不肿痛甚，喜饮热汤，为寒牙痛，宜本方再加羌活，麻黄，川附子温而散之。二方俱服一半，含漱一半，连涎吐之自好也。</p><p>一笑丸　玉池散　熏药17。诸牙椒巴饭丸咬，玉池？？芷骨槐辛，归芎大豆升防草，虫牙葱韭子烟熏。</p><p>【注】诸牙，谓诸牙痛也。均宜一笑丸，即川椒七粒为末，巴豆一粒去皮研匀，饭为丸，绵裹咬痛处，吐涎即止，均宜用玉池散，即？？本，白芷，地骨皮，槐花，细辛，当归，川芎，黑豆，升麻，防风，甘草，煎汤，热漱冷吐。虫牙亦宜此咬漱。更须用韭子或葱子，置小炉中烧之，搁在大水碗内，复以漏斗，口向虫牙痛处熏之，其虫极小，皆落水碗之中，累效。</p><p>芜荑消疳汤</p><p>18。牙疳虽有专科治，然皆未晓累攻神，能食便软犹当下，雄荑黄荟二连芩。</p><p>【注】牙疳一病，杀人最速，虽有专科，然皆未晓累攻之法。累攻者，今日攻之，明日又攻之，明日又攻之，以肿硬消，黑色变，臭气止为度。若不能食，或隔一日，彧隔二，三日攻之，攻之后渐能食，不必戒口，任甚所食。虽大便溏，仍量其轻重攻之，自见甚神。若意不思食，难任攻下，则死证也。攻药用芜荑消疳汤，即雄黄，芜荑，生大黄，芦荟，川黄连，胡黄连，黄芩也。</p><h2>口舌证治</h2><p>1。唇口属脾舌属心，口舌疮糜蕴热深，口淡脾和臭胃热，五味内溢五热婬。木舌重舌舌肿大，唇肿唇疮紧茧唇，暴发赤痛多实热，淡白时痛每虚因。</p><p>【注】口舌生疮糜烂，名曰口糜，乃心，脾二经蕴热深也。平人口淡，故曰脾和。口出气臭，则为胃热。不因食五味而口内溢酸味者，乃肝热婬脾也。苦味者，心热婬脾也。甘味者，本经热自婬也。辛味者，肺热婬脾也。咸味者，肾热婬脾也。木舌，谓舌肿硬不痛也。重舌，谓舌下肿似舌也舌肿，谓舌肿大也。唇肿，谓唇肿痛厚也。唇疮，谓唇肿溃裂成疮也。紧茧唇，谓唇紧小燥裂也。以上之证，皆属心，脾，胃经蕴热。若暴发赤肿痛甚，多为实热，宜以凉膈散，栀子金花汤，急下甚热，可即愈也。若日久色淡疮白，时痛不痛，每属虚热，宜清心莲子饮，知柏四物汤，补中兼清可也。或服凉药久不愈者，以七味地黄汤冷服，引火归原。不效甚者，加附子可立愈也。</p><h2>咽喉总括</h2><p>1。胸膈风热咽喉痛，邪盛单双乳蛾生，热极肿闭名喉痹，语言难出息不通，痰盛涎绕喉间响，内外肿闭缠喉风，喉痹缠喉皆危证，溃后无脓肿闭凶。</p><p>【注】胸膈上有风热，则咽喉肿痛，风热之邪若盛，则生单双乳蛾，在会厌两傍高肿似乳蛾，故名也。热极则肿闭，汤水不下，言语难出，呼吸不通，名曰喉痹。若热极更兼痰盛，则痰涎绕于喉间，声响咽喉，内外肿闭，汤水不下，名曰缠喉风，皆危病也。或服药，或吹药，或针刺，溃破出脓血则愈。若溃后不出脓血，仍然肿闭，汤水不下则死矣。</p><p>如意胜金锭　雄黄解毒丸</p><p>2。咽痛消毒凉膈散，单双乳蛾刺血痊，喉痹缠喉胜金锭，急攻痰热解毒丸，昏噤牙关汤不下，从鼻吹灌度喉关，吐下之后随证治，溃烂珍珠散上安。</p><p>【注】咽喉初起肿痛，宜用消毒凉膈散，即防风，荆芥，牛蒡子，栀子，连翘，薄荷，黄芩，甘草，大黄，芒硝也。单双乳蛾，则刺少商出血，在左刺左，在右刺右，在左右刺左右也。喉痹，缠起，病势未甚，或状如伤寒，宜服如意胜金锭，即硫黄，川芎，腊茶，火硝，薄荷，生川乌，生地黄各等分为末，葱自然汁合为锭，重一钱，薄荷汤</p><p>磨化服，甚者连进三次。若痰涎壅盛，喉间内外肿闭，汤水难下，病势危急，宜用雄黄解毒丸，即雄黄水飞，郁金细末，各二钱半，巴豆仁肥白者十四粒，微去油，以成散为度，合均，醋糊为丸，如绿豆，茶清下七丸，便利吐痰则愈。若昏冒牙关噤急，汤不能下，将药用醋化开十丸，按中风门之法，　入鼻内，吐下则愈，其后随证调治可也。若虽愈咽喉溃烂，以珍珠散上之即好。</p><p>吹喉七宝散</p><p>3。咽喉诸证七宝散，消皂蝎雄硼二矾，细研如尘取一字，吹中患处效如神。</p><p>【注】咽喉诸证，谓咽喉肿痛，单双乳蛾，喉痹，缠喉也。七宝散，即火硝，牙皂，金蝎，雄黄，硼砂，白矾，胆矾也。</p><h2>肩背总括</h2><p>通气防风汤</p><p>1。通气太陽肩背痛，羌独？？草蔓防芎，气滞加木陈香附，气虚升柴参耆同，血虚当归白芍药，血瘀姜黄五灵红，风加灵仙湿二术，研送白丸治痰凝。</p><p>【注】李杲羌活胜湿汤，又名通气防风汤，治太陽经风湿肩背痛，即羌活，独活，？？本，甘草，蔓荆子，防风，川芎也。兼气郁滞痛者，则常常作痛，加木香，陈皮，香附也。气虚郁痛者，则时止时痛，加升麻，柴胡，人参，黄耆也。血虚郁痛者，则夜甚时止，加当归，白芍药也。血瘀郁痛者，则夜痛不止，加姜黄，五灵脂，红花也。风气郁郁盛者，痛则项肩强，加威灵仙也。湿气郁甚者，痛则肩背重，加苍术，白术也。痰风凝郁者，痛则呕眩，用本汤研送青州白丸子也。</p><h2>心腹诸痛总括</h2><p>1。心痛岐骨陷处痛，横满上胸下胃脘，当脐脾腹连腰肾，少腹小大肠胁肝。虫痛时止吐清水，疰即中恶寒外干，悸分停饮与思虑，食即停食冷内寒，水停痰饮热胃火，气即气滞血瘀缘，随证分门检方治，真心黑厥至节难。</p><p>【注】岐骨陷处痛，名心痛。横满连胸，名肺心痛。下连胃脘，名胃心痛。连脐，名脾心痛。连腰，名肾心痛。连少腹，名大肠小肠痛。</p><p>连胁，名肝心痛。时止吐清水，名虫心痛。中恶腹痛，名疰痛。寒邪外干，名中寒痛。悸而痛，名悸心痛。水停心下，属饮也。思虑伤心，属伤也。停食痛，停水痛，停痰痛，胃火痛，气滞痛，血瘀痛，皆不死之证也。当分门施治，惟真心痛，面色黑，四肢逆冷至节，死证也。</p><p>化滞丸　清中汤</p><p>2。攻湿积热求化滞，攻寒积水备急丹，火痛二陈栀连蔻，虫用乌梅饮控涎。</p><p>【注】化滞丸，成方也。清中汤，即陈皮，半夏，茯苓，甘草，姜炒山栀，黄连，草豆蔻也。</p><p>木香流气饮3。七情郁结流气饮，思虑悸痛归脾汤，内寒理中外五积，疰痛备急血抵当。</p><p>小建中汤</p><p>4。木来乘土腹急痛，缓肝和脾小建中，血虚寒痛羊肉治，气虚理中加陈青。</p><p>【注】羊肉，谓羊肉汤也。</p><p>乌头栀子汤</p><p>5。劫诸郁痛乌栀子，劫而复痛入元明，已经吐下或虚久，急痛欲死求鸦呜。</p><p>【注】诸郁，谓诸寒火郁而痛也。寒多炮川乌为主，热多姜炒栀子为主。元明，元明粉也。鸦呜，谓以真鸦片末，或加麝香少许，饭丸如桐子大，每服三，五丸引。在本草名：一粒金丹。</p><h2>胸胁总括</h2><p>栝蒌薤白白酒汤　栝蒌薤白半夏汤</p><p>1。栝蒌薤白白酒汤，胸痹胸背痛难当，喘息短气时咳唾，难卧仍加半夏良。</p><p>【注】栝蒌薤白白酒汤，即栝蒌实，小根菜，水白酒煎也。</p><p>颠倒木金散</p><p>2。胸痛气血热饮痰，颠倒木金血气安，饮热大陷小陷治，顽痰须用控涎丹。</p><p>【注】胸痛之证，须分属气，属血，属热饮，属老痰。颠倒木金散，即木香，郁金也。属气郁痛者，以倍木香君之。属血郁痛者，以倍郁金君之。为末，每服二钱，老酒调下。虚者，加人参更效。胸中有痰饮热作痛者，轻者小陷胸汤，重者大陷胸汤，丸治之。若吐唾稠粘痰盛，则用控涎丹。</p><p>枳芎散　枳橘散　柴胡疏肝汤　加味逍遥散　左金丸　当归龙荟丸</p><p>3。胁痛左属瘀留血，轻金芎枳草重攻，右属痰气重逐饮，片姜橘枳草医轻，肝实太息难转侧，肝虚作痛引肩胸，实用疏肝柴芍草，香附枳陈与川芎，肝虚逍遥加芎细，陈皮生姜缓其中，肝虚左金实龙荟，一条扛起积食攻。</p><p>【注】左属瘀血：轻，谓瘀血轻者，宜用枳芎散，枳芎散，即枳壳，抚芎，郁金，甘草也。重攻，谓瘀血重者，宜以攻血之剂也。右属痰气。重逐饮，谓以控涎，十枣逐痛之重者也。枳橘散，即枳壳，橘皮，片子姜黄，甘草，医痛之轻者也。柴胡疏肝散，即白芍，甘草，香附，枳壳，陈皮，川芎也。逍遥散，即白术，茯苓，当归，白芍，柴胡，炙草，薄荷少许，加川芎，细辛，陈皮，生姜也。左金，即左金丸，吴茱萸，黄连也。肝实火旺者，当归龙荟丸。积食者，以化滞丸。积饮者，以控涎丹。</p><h2>腰痛总括</h2><p>1。腰痛肾虚风寒湿，痰饮气滞与血瘀，湿热闪挫凡九种，面忽红黑定难医。</p><p>【注】腰痛之证，其因不同，有肾虚，有风，有寒，有湿，有痰饮，有气滞，有血瘀，有湿热，有闪挫，凡患腰痛极甚，而面色忽红忽黑，是为心肾交争，难治之证也。</p><p>安肾丸（腰痛治法）</p><p>2。腰痛悠悠虚不举，寄生青蛾安肾丸，胡芦骨脂川拣续，桃杏茴苓川药盐。</p><p>【注】寄生，谓独活寄生汤。青娥丸，即补骨脂，杜仲，核桃仁也。</p><p>安肾丸，即胡芦巴，补骨脂，川楝肉，川续断，桃仁，杏仁，小茴香，茯苓，山药也。盐，盐汤为引也。</p><p>羌活胜湿汤　通经丸</p><p>3。腰痛属寒得热减，五积吴萸桃杜安，寒湿重着胜湿附，内实通经硫面牵，风痛无常掣引足，经虚当用寄生痊，经实非汗不能解，续命汤加牛杜穿。</p><p>【注】五积散，加吴茱萸，桃仁，杜仲。羌活胜湿汤，即防风通气汤</p><p>加附子也。通经丸，即硫黄，黑牵牛头末，麦面合丸煮，浮起服，方</p><p>出本草。小续命汤加牛膝，杜仲，炒穿山甲也。</p><p>通气散　活络丹</p><p>4。气滞闪挫通气散，木陈穿索草茴牵，血瘀不移如锥刺，日轻夜重活络丹。</p><p>【注】通气散，即木香，陈皮，穿山甲，元胡索，甘草，小茴香，白牵牛也。活络丹，即川乌，草乌，南星，地龙，乳香，没药。</p><p>苍柏散　煨肾散</p><p>5。湿热热注足苍柏，二妙牛杜己瓜芎，腰如物覆湿痰蓄，煨肾椒盐遂有功。</p><p>【注】苍柏散，即苍术，黄柏，牛膝，杜仲，防己，木瓜，川芎也。</p><p>煨肾散，即猪腰子割开，入川椒，食盐，甘遂末，湿纸裹煨，熟酒食之。</p><h2>小便闭癃遗尿不禁总括</h2><p>1。膀胱热结为癃闭，寒虚遗尿与不禁，闭即尿闭无滴出，少腹胀满痛难伸，癃即淋沥点滴出，茎中涩痛数而勤，不知为遗知不禁，石血膏劳气淋分。膀胱热结，轻者为癃，重者为闭。膀胱寒虚，轻者为遗尿，重者为不禁。闭者，即小便闭无点滴下出，故少腹满胀痛也。癃者，即淋沥点滴而出，一日数十次，或勤出无度，故茎中涩痛也。不知而尿出，谓之遗尿。知而不能固，谓之小便不禁。</p><h2>小便闭遗尿死证</h2><p>2。呕哕尿闭为关格，若出头汗命将倾，伤寒狂冒遗尿死，尿闭细涩不能生。</p><p>【注】上为呕哕不入，下为小便不通，则陰陽之气关格，若出头汗，则为陽绝，故命倾也。伤寒狂冒属陽邪盛，遗尿属陰不守，若尿闭脉细涩，知陰亦竭，故俱死也。</p><h2>治癃闭熨吐汗三法</h2><p>3。陰陽熨脐葱白麝，冷热互熨尿自行，宣上木通葱探吐，达外葱汤熏汗通。</p><p>【注】用葱白一斤细锉，入麝香五分拌匀，分二包置脐上，先以炭火熨斗熨之，半炷香时换一包，以冷水熨斗熨之，互相递熨，以尿通为度。服诸药不效，或服药实时吐出，或服攻下药不利，宜用宣上法：以木通，老葱煎汤服，顷时探吐，再服再吐，以尿通为度。服诸药不效，或身无汗，宜用达外法：以葱汤入木桶内，令病人坐于杌上，没脐为度，匝腰系裙以覆之，少时汗出，其尿自出。欲尿时不可出桶，即于桶内溺之，恐出桶气收，而尿又回也。</p><h2>小便不通</h2><p>通关丸</p><p>4。热实不化大便硬，癃闭八正木香痊，陽虚不化多厥冷，恶寒金匮肾气丸。陰虚不化发午热，不渴知柏桂通关，气虚不化不急满，倦怠懒言春泽煎。</p><p>【注】小便不通热实者，宜用八正散加木香。陽虚者，宜用金匮肾气丸。陰虚者，宜用通关丸，即知母，黄柏，肉桂少许也。气虚宜用春泽汤，即五苓散加人参也。</p><p>八正散</p><p>5。石淋犹如□结铛，是因湿热炼膀胱，一切热淋八正扁，通滑栀瞿草车黄。</p><p>【注】八正散，即扁蓄，木通，瞿麦，栀子，滑石，甘草，车前子，大黄也。</p><p>小蓟饮子6。血淋心遗热小肠，实热仍宜下之良，清热小蓟栀滑淡，归藕通蒲草地黄</p><p>【注】淡，淡竹叶也。藕，藕节也。蒲，蒲黄也。</p><p>海金沙散　鹿角霜丸</p><p>7。膏淋尿浊或如涕，精溺俱出海草滑，热盛八正加苍术，虚用秋苓鹿角佳。</p><p>【注】海，海金沙也。秋，秋石也。苓，茯苓也。鹿角，鹿角霜。糯米糊为丸也。</p><p>加味八正散</p><p>8。气淋肺热难清肃，八正石苇木葵沉，内伤气虚不能化，五苓益气自通神。</p><p>【注】八正散，加石苇，木香，冬葵子，沉香，五苓，合补中益气汤。</p><p>补中益气汤合五苓散　清心莲子饮9。劳淋内伤补中苓，肾气知柏过婬成，劳心清心莲地骨，耆芩车麦草参苓。</p><p>【注】内伤劳脾，用补中益气汤合五苓散。劳肾陽虚，用金匮肾气汤</p><p>。陰虚，用知柏地黄汤。思虑劳心，用清心莲子饮，是方即莲子，地骨皮，黄耆，黄苓，车前子，麦门冬，生甘草，人参，白茯苓也。</p><p>琥珀散</p><p>10。痰淋七气白丸子，热燥清热用滋陰，诸淋平剂琥珀木，葵蓄通滑归郁金。</p><p>【注】七气汤见诸气门。青州白丸子见类中风门。滋陰，通关丸也。</p><p>木，木香也。葵，冬葵子也。</p><p>桂附地黄丸　补中益气汤加白果方　坎离既济汤加山萸肉五味子方</p><p>11。遗尿不禁淋尿白，桂附补中白果煎，补之不应或尿赤，生地知柏萸味攒。</p><p>【注】遗尿不禁，及诸淋，尿色白者，皆属寒虚。寒者，用桂附地黄汤加白果。虚者，用补中益气汤加白果。凡遗尿不禁，诸淋，尿色赤者，或补之不应者，亦有热虚，用坎离既济汤，即生地，知母，黄柏，加山萸肉，五味子也。</p><h2>大便燥结总括</h2><p>1。热燥陽结能食数，寒燥陰结不食迟，实燥食积热结胃，食少先硬后溏脾；气燥阻隔不降下，血燥干枯老病虚，风燥久患风家候，直肠结硬导之宜。</p><p>【注】热燥即陽结也，能食而脉浮数有力，与三陽热证同见者也。寒燥即陰结也，不能食而脉沉迟有力，与三陰寒证同见者也。实燥即胃实硬燥也，与腹满痛同见者也。虚燥即脾虚，先硬后溏之燥也，与少气腹缩同见者也。气燥即气道阻隔之燥也，与噎膈，反胃同见者也。</p><p>血燥即血液干枯之燥也，与久病老虚同见者也。风燥即久患风病之燥也，从风家治。直肠结，即燥屎巨硬，结在肛门难出之燥也，从导法治之。</p><h2>结燥治法</h2><p>温脾汤　握药法2。热实脾约三承气，寒实备急共温脾，大黄姜附桂草朴，寒虚硫半握药医，虚燥益气硝黄入，血燥润肠与更衣，气燥四磨参利膈，风燥搜风顺气宜。</p><p>【注】温脾汤，即大黄，干姜，附子，肉桂，甘草，厚朴也。硫半丸，即硫黄，半夏也。握药，即巴豆仁，干姜，韭子，良姜，甘遂，白槟榔，各五分，为末合均，饮和分二粒，先以花椒汤洗手，麻油涂手心握药，移时便泻，欲止则以冷水洗手。益气，即补中益气汤，加大黄，朴硝。润肠丸，即当归，生地，枳壳，桃仁，火麻仁，各等分为末，蜜丸，米饮早服。更衣丸，即生芦荟，朱砂末等分，饭丸，酒服。四磨汤，即人参，乌药，沉香，槟榔也。参利膈，即人参利膈丸也。搜风顺气，即搜风顺气丸也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231997.html' class='pagedaohang'>【上一篇】<i>:调经门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231995.html' class='pagedaohang'>【下一篇】<i>：医宗金鉴四十二卷</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>