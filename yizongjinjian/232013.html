<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_医宗金鉴三十七卷</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">医宗金鉴三十七卷</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232014.html' class='pagedaohang'>【上一篇】<i>:医宗金鉴三十八卷</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232012.html' class='pagedaohang'>【下一篇】<i>：伤寒心法要诀</i></a></span>
</ul>
<div class="articleContent" id="articleContent"> <h2>表热里热陰热陽热</h2><p>1。发热无时热翕翕，炊笼腾越热蒸蒸，表热尿白里热赤，外需麻桂内凉承，燥干烦渴为陽热，厥痢外热属陰经，陽热宜清白虎辈，陰热四逆与白通。</p><p>【注】发热无时热翕翕，谓发热无休止之时，若合羽外复之表热也。</p><p>炊笼腾越热蒸蒸，谓发热如炊笼蒸蒸内越之里热也。表热，热不在里，故尿白也；里热，故尿赤也。外需麻桂，谓表热无汗宜麻黄汤，有汗宜桂枝汤。内凉承，谓里热轻者宜凉膈散，重者宜三承气汤。发热兼口燥，舌干，烦渴者，为陽经之热也。发热兼厥冷，下痢清谷者，属陰经之热也。陽热宜清，白虎解毒辈也。陰热宜温，四逆白通汤也。</p><p>【按】翕翕，蒸蒸发热，俱有汗，二证相类。若以翕翕之表热，误为蒸蒸之里热，下之则逆；若以蒸蒸里热，误为翕翕表热，汗之转伤。</p><p>翕翕之汗热虽同蒸蒸，扪之自温，不似蒸蒸之汗热、扪之自有热气透手也。其间或有疑似难辨，又当审小便之白赤，舌胎之润燥，自可决也。</p><h2>恶寒背恶寒辨</h2><p>2。恶寒表里陰陽辨，发热有汗表为虚，发热无汗表实证，实以麻黄虚桂枝。无热恶寒发陰里，桂枝加附颇相宜，背寒口和陰附子，口燥渴陽白虎需。</p><p>【注】恶寒一证，有表里，陰陽之辨。发热恶寒发于陽表也，有汗宜桂枝汤，无汗宜麻黄汤。无热恶寒发于陰里也，有汗宜桂枝加附子汤，无汗宜麻黄附子细辛汤。背恶寒口和，谓口中不燥而和也；陰，谓属少陰也，宜附子汤。背恶寒口燥渴，谓口中燥而汤也；陽，谓属陽明也，宜白虎加人参汤。</p><p>【按】陰陽二经，恶寒虽同，其身有热无热则异也，一则汗之，一则温之。少陰、陽明之背恶寒虽同，其口中和、口中不和则异也，一则温之，一则清之。恶寒虽属轻微之证，仲景立法可辨，他可类推矣。</p><h2>恶风</h2><p>3。风寒相因相离少，三陽俱有恶寒风，恶风属陽法从表，三陰恶寒无恶风。</p><p>【注】风寒二者，大率多相因而少相离，有寒时不皆无风，有风时不皆无寒，故三陽俱有恶寒恶风同见也。恶风与恶寒均表病也，法当从表；然风属陽，寒属陰，故三陰经证有恶寒而无恶风也。</p><h2>头痛</h2><p>4。三陽头痛身皆热，无热吐沫厥陰经，不便尿红当议下，尿白犹属表未清。</p><p>【注】三陽，谓太陽、陽明、少陽也。头痛身皆热，谓三陽头痛身皆热也。三陽经头痛，法当从三陽治也。厥陰头痛，则多厥而无热，呕吐涎沫，是厥陰挟寒邪上逆也，宜吴茱萸汤温而降之。三陽头痛，若不大便，小便红赤，为里实热，法当议下，宜承气汤。若小便清白，即不大便，为里热未实，表尚未清，法当先从表治也。三陰经无头痛，惟厥陰有头痛，以其脉与督脉上会于巅也。三陰经无发热，厥陰少陰亦有发热，谓之反发热，以其脏有相火，陰盛格陽于外也。</p><h2>项强</h2><p>5。项背几几强太陽，脉浮无汗葛根汤，有汗桂枝添葛入，脉沉栝蒌桂枝方。结胸项强如柔痉，大陷胸丸下必康，但见少陽休汗下，柴胡去半入蒌良。</p><p>【注】项强，太陽病也。项背强，太陽、陽明病也。几几，拘强而甚之貌也。脉浮属二陽之表脉也。若无汗是从伤寒传来，宜葛根汤；有汗是从中风传来，宜桂枝加葛根汤。脉沉，谓邪已入胸里也，宜栝蒌桂枝汤。结胸，谓结胸病也，项强如柔痉，谓项强背反张，有汗如柔痉之状也，宜大陷胸丸。但见少陽，谓太陽、少陽并病之项强。休汗下，谓邪入少陽，不可更汗下也，宜柴胡汤去半夏加栝蒌主之。良，好也。栝蒌桂枝汤方在『金匮要略』。</p><h2>身痛</h2><p>6。身痛未汗表实证，汗后身疼属表虚，桂加生姜参芍药，尺迟血少建中耆，少陰沉厥附子治，厥陰汗痢四逆医，风湿尽痛难转侧，掣引烦疼桂附宜。</p><p>【注】身痛，未汗属表实证，宜麻黄汤。汗后身疼，属表虚证，宜桂枝新加汤，即桂枝汤倍生姜，芍药加人参也。曰桂加，即桂枝汤加此也。尺迟血少建中耆，谓身痛尺中脉迟，是血少营气不足也，虽未经汗，不可发汗，直建中汤加黄耆以补营血也。少陰，谓身痛见少陰沉脉，四肢厥冷也。附子治，谓宜附子汤治也。厥陰，谓身痛见厥陰厥逆，汗出不止，下痢清谷也。四逆医，谓以四逆汤医也。风湿，谓风湿身痛也。尽痛难转侧，是湿则令人一身尽痛不能转侧。掣引烦疼，是风则令人筋脉牵引，烦疼不宁也。桂附宜，谓宜以桂枝附子汤也。</p><h2>烦躁不眠懊？？</h2><p>7。躁身不静烦心扰，不躁难眠作热观，懊？？烦甚无冷病，惟躁陰陽表里看。诸烦无论三法后，便软栀竹等汤煎，便硬白虎三承气，躁同陰见便属寒。</p><p>【注】身为热动而不安谓之躁，心为热扰而不宁谓之烦。烦则扰于内，躁则动于外，故有心烦而无身烦，有身躁而无心躁也。大抵烦属陽，躁属陰。若懊？？心中反复颠倒，烦不得眠，不与躁同见者，皆无冷病，当作热观也。惟躁则不然，当分表里陰陽取治。故太陽有不汗出而烦躁，谓之在表，大青龙证也。陽明有心下硬之烦躁，谓之在陽，白虎汤证也。三陰有吐痢手足厥之烦躁，谓之在陰，四逆辈证也。</p><p>诸烦，谓烦不眠懊？？也。无论三法后，谓不论巳经，未经，汗，吐，下三法之前后也。但大便不硬者，以竹叶石膏，温胆，栀子豉等汤主治可也。便硬者，量其热之深浅，以白虎、三承气汤主治可也。躁同陰见，谓躁同三陰证见，便属陰寒之躁，宜四逆、理中、吴茱萸汤主治可也。</p><h2>自汗头汗</h2><p>8。自汗热越多急下，更兼热痢不休凶，头汗热蒸不得越，黄湿水火血皆成。</p><p>【注】自汗在太陽，谓之风邪，桂枝汤证也。在陽明，谓之热越，白虎汤证也。若大热蒸蒸汗出过多，则宜调胃承气汤，急下其热，救其津也。若更兼发热下痢不休，内外两脱，故凶也。头汗出，跻颈而还，则为热不得外越，上蒸于首也。或因黄郁未发，或因湿家误下，或因水结胸蒸，或因火劫热迫，或因陽明蓄血，或因热入血室，皆令成之，则当分门施治可也。</p><h2>手足汗</h2><p>9。手足濈濈然汗出，便硬尿利本当攻，寒中汗冷尿不利，攻之固瘕泻澄清。</p><p>【注】胃主四肢为津液之主，今热聚于胃，蒸其津液，傍达于四肢，故手足濈濈然汗出，且小便自利，胃中津液必干，大便必硬，本当攻也。若中寒胃陽土虚，脾不约束，津液横溢，四肢犹如陰盛婬雨滂沱，故汗出而冷也。陽虚失运，中寒不化，故小便不利也。今虽便硬而手足汗出，非为热越者比，慎不可攻，攻之必变生，固瘕泄泻澄清不止也。</p><h2>潮热时热</h2><p>10。午后一发为潮热，无休发热汗蒸蒸，时热自汗无里证，先时与药桂枝称。</p><p>【注】潮热，陽明腑证也。陽明王于申酉，故潮热发于午后，如潮信之不失，因名之曰潮热，可下之证也。无休发热汗蒸蒸，谓发无休止之时，热气透手溱溱有汗，名曰蒸蒸发热，亦属陽明内实，可下之证也。时热自汗者，谓发热时轻时重而有自汗也，似潮热而次数，似蒸蒸而休止。潮热蒸蒸之热，则必兼有可下之证。时热时止之热，则必不兼可下之证，故曰：无里证也。因其无里证，热而有汗，知风邪留连在表不已，故用桂枝主治。然必先其发热汗出之时与桂枝汤也，盖桂枝不为时热自汗者设，而为时热自汗有表无里证者设也。上处重在无里证，非谓凡有时热自汗，皆可服桂枝汤也。</p><h2>谵语郑声</h2><p>11。谵语为实声长壮，乱言无次数更端，郑声为虚音短细，频言重复更呢喃。同陽经见均属热，同陰经见总为寒，陽无可攻当清解，陰不能温清补痊。</p><p>【注】言语心主之也。心气实热而神有余，则发为谵语。谵语为实，故声长而壮，乱言无次数数更端也。心气虚热而神不足，则发为郑声。郑声为虚，故音短而细，只将一言重复呢喃也。盖神有余，则能机变而乱言。神不足，则无机变而只守一声也。凡谵语，郑声与陽经同见者，均属热证，可以攻之；与陰经同见者，总为寒证，可以温之。若虽与陽经同见，而无可攻之证，不可攻之，当清解也；与陰经同见而无可温之证，不可温之，当清补也。</p><h2>渴证</h2><p>12。三法伤津胃燥干，陽往乘陰渴亦然，渴欲饮水少少与，莫使停留饮病干。太陽五苓尿不利，陽明白虎饮连连，少陽证具心烦渴，小柴去半粉加添。</p><p>【注】渴病，多因或汗、或吐、或下三法伤其津液，致令胃中干燥，故引饮也。陽邪往乘三陰，太陰则嗌干，少陰则口燥，厥陰则消渴。</p><p>渴在三陰，陽邪亦属热伤津液，故曰渴亦然也。三陰之渴，治法详于三陰经内。凡渴欲饮水者，当少少与之，以滋胃干，胃和则愈，若恣意与饮之，不但渴不能愈致水停留为病也。太陽之渴用五苓散者，以水停下焦，小便不利故也。陽明之渴用白虎者，以胃热饮水连连不巳也。少陽寒热往来等证巳具，心烦渴者，用小柴胡汤以和解，去半夏以避燥，加花粉以生津液也。</p><h2>舌胎</h2><p>13。舌心外候本泽红，红深赤色热为轻，外红内紫为热重，滑白寒表少陽经，沉迟细紧脏寒结，干薄气液两虚空，黄黑胎润里热浅，焦干刺裂热深明，黑滑若与三陰见，水来克火百无生。</p><p>【注】舌者心之外候，色应红泽为无病也。若初感内外红深，则为有热。外红内紫，则为热甚。舌胎滑白，则为表寒。其胎渐厚，则为传少陽经也。热者宜辛凉汗之，寒者宜辛温汗之。在少陽者为胸中有寒，丹田有热也，小柴胡汤两解之。胸中指表也，浅也；丹田指里也，深也，非直指胸中丹田，谓半里之热未成，半表之寒犹在。故舌白一证，有寒有热也。若其胎滑厚与陰证脉同见，乃脏虚寒结，以理中加枳实温而开之。若其胎干薄与陽证同见，乃气虚液竭，以白虎加人参清而补之。若白胎渐变黄色，此为去表入里，其热尚浅，表不罢者，宜三黄石膏汤；己入里者，凉膈散。如焦干黑色，或芒刺裂纹，此为里热己深，宜栀子金花汤，兼满痛者，大承气汤。红，火色也；黑，水色也。与三陽证见，为热极反兼胜己之化，清之下之，尚可治也。</p><p>若与三陰证见，则为水来克火，百无一生。治者以生姜擦之，其黑色稍退，急用附子理中；四逆辈救之可生。</p><h2>胸胁满痛</h2><p>14。邪气传里必先胸，由胸及胁少陽经，太陽脉浮惟胸满，过经不解有陽明。干呕潮热胸胁满，大柴加消两解行。心腹引胁硬满痛，干呕尿秘十枣攻。</p><p>【注】邪气传里必先自胸，若脉浮惟胸满而不及胁者，仍属太陽表分也，宜麻黄汤。因胸及胁而皆满者，属少陽经也，宜小柴胡汤。若十余日不解，而胸胁满，兼干呕潮热者，是少陽兼有陽明也，宜大柴胡汤加芒硝两解之。若表己解，心下及腹引胁，满硬而痛，干呕小便不利者，是停饮内实也，宜十枣汤攻之。</p><h2>呕证</h2><p>15。呕病因何属少陽？表入里拒故为殃，太陽之呕表不解，食谷欲呕在胃陽，太陰有吐而无呕，厥陰涎沫吐蛔长，少陰呕痢有水气，饮呕相因是水乡。</p><p>【注】呕病诸经皆有，因何属少陽也？因表邪入里，里气拒格，上逆作呕，故为殃属少陽也，宜小柴胡汤。心下硬而烦，或不大便，宜大柴胡汤。表不解之呕属太陽也，宜柴桂汤。食谷欲呕，属胃陽；胃陽，陽明也。属中寒，宜吴茱萸汤；得汤更呕属表热，宜葛根加半夏汤。呕吐涎沫，或呕吐蛔，属厥陰也。宜吴茱萸汤；吐蛔者，宜乌梅丸。呕而下痢，是有水气，属少陰也，宜真武汤。饮而呕，呕而饮，饮呕相因不已，是停水也，宜五苓散。</p><h2>往来寒热如疟寒热</h2><p>16。往来寒热少陽证，寒热相因小柴胡，如疟寒热三五发，太陽麻桂等汤除。</p><p>【注】寒而热，热而寒，寒热相因不已，故名曰往来寒热，为少陽主证，宜小柴胡汤。寒热而有作止之常，一日一次，或隔日一次，谓之疟，属杂病也。寒热而无作止之常，日三、五发，谓之如疟，属太陽经未尽之表邪也，宜麻桂各半汤。若热多寒少，宜桂枝二越婢一汤；若有汗宜桂枝二麻黄一汤，若无汗亦宜麻桂各半汤。此皆治太陽未尽之微邪法也。</p><h2>目眩耳聋</h2><p>17。少陽目眩神自正，诸逆昏乱不能生，重暍耳聋湿温汗，不语面色变身青。</p><p>【注】目眩者，目黑不明也；耳聋者，耳无所闻也，皆少陽经主证，非死候也。其目之明，其耳之聪，神自完整。若因三法失宜，致诸变逆坏证，目眩而神昏言乱，乃神散气脱之候，故曰不能生也。若因误发湿温家汗而不能言语，耳聋无闻，身青面色变者，名曰重暍，亦死证也。</p><h2>腹满痛</h2><p>18。腹满时痛不足证，腹满大痛有余名。误下邪陷太陰里，汗热便硬转陽明。</p><p>【注】腹满时痛为不足，桂枝加芍药汤，不愈，用理中汤。腹满大痛为有余，桂枝加大黄汤。此皆误下邪陷太陰之里证也。若潮热自汗，大便硬，则为太陰之邪转属陽明也，宜大承气汤。</p><h2>吐证</h2><p>19。中寒吐食不能食，不渴而厥吐寒虚，得食吐渴火为逆，饮吐相因水病居。</p><p>【注】中寒吐食，谓中寒吐食不能食也。凡不渴而厥吐，是寒虚吐也，宜理中、吴茱萸辈。凡渴而得食即吐，是火吐也，热实宜黄连解毒汤。热虚宜干姜黄连黄芩汤，或竹叶石膏汤。渴而饮，饮而吐，吐而复渴，水逆病也，宜五苓散。</p><h2>热痢寒痢</h2><p>20。热痢尿红渴粘秽，寒痢澄清小便白，理中不应宜固涩，仍然不应利之瘥。</p><p>【注】自痢不渴者，属太陰寒也。下痢欲饮水者，以有热故也。此以渴辨寒热也。小便黄赤，秽气稠粘者，皆热痢也。小便清白，澄彻清谷，皆寒痢也。热痢有表证，轻者升麻葛根汤，重者葛根汤汗之。有里证者，量以三承气汤下之。无表里证，轻者宜黄芩汤，重者宜葛根黄连黄芩汤清之。寒痢宜理中汤温而补之。若服理中汤不应者，此属下焦滑脱，宜赤石脂禹余粮汤固涩。仍然不应，此为清浊不分，水走大肠，宜五芩散或猪苓汤利之，可瘥也。</p><h2>但欲寐</h2><p>21。行陰嗜卧无表里，呼醒复睡不须惊，风温脉浮热汗出，多眠身重息鼾鸣。</p><p>【注】行陰欲寐嗜卧，少陰证也。若欲寐嗜卧无表里证，身和脉小，知已解也。然解后之睡，呼之则醒，醒而又睡，是陰气来复，非陰盛困陽，不须惊也。风温亦欲寐多眠，则有脉浮发热，汗出身重，鼻息鼾鸣之别也。</p><h2>陰陽咽痛</h2><p>22。咽痛干肿为陽热，不干不肿属陰寒，陽用甘桔等汤治，陰用甘桔附姜攒。</p><p>【注】咽痛一证，寒热皆有。咽干肿痛，为三陽热证，宜甘桔，半夏，苦酒，猪肤等汤调治。不干不重而痛，为三陰寒证，宜四逆汤加桔梗主治也。</p><h2>气上冲</h2><p>23。气撞吐蛔厥陰本，无蛔陽表桂枝汤，少腹急引烧？？散，冲喉难息瓜蒂良。</p><p>【注】气撞吐蛔，谓厥陰本证也。无蛔，谓气撞不吐蛔，乃邪犹在陽表也，宜桂枝汤。少腹急引，谓气上冲，更少腹引陰急痛，乃陰陽易病也，宜烧？？散。冲喉难息，谓气上冲喉，胸满难以布息，乃寒实在胸也，宜瓜蒂散。</p><h2>饥不欲食</h2><p>24。饥不欲食吐蛔厥，下后不食属陽明，懊？？头汗栀子豉，厥紧心烦邪在胸。</p><p>【注】饥不欲食吐蛔厥，谓厥陰本证也。下后饥不能食属陽明也。陽明病则懊？？，心中烦甚，头上汗出，是热在胃中，宜栀子豉汤涌之。</p><p>厥陰病则吐蛔，厥逆，脉微，今不微而紧更心烦者，非寒虚邪，是寒实邪，而在胸中宜瓜蒂散吐之。</p><h2>手足厥逆</h2><p>25。太陰手足温无厥，少陰厥冷不能温，厥陰寒厥分微甚，热厥相因辨浅深。</p><p>【注】太陰经无厥逆，而有手足自温。少陰经有寒厥，而无热厥。厥陰经有寒、热二厥。寒厥者，只寒而不热也。热厥者，由热而厥，由厥而热，热厥相因无休歇也。当辨陰陽浅深，以当归四逆、承气等汤施治可也。详厥陰篇。</p><h2>少腹满痛</h2><p>26。少腹满而按之痛，厥逆尿白冷膀胱，不厥血蓄小便利，小便不利水为殃。</p><p>【注】少腹满按之痛，若四肢厥冷，小便清白者，是冷结膀胱，宜当归四逆加吴茱萸生姜汤。不厥冷，小便自利者，是血蓄膀胱，宜桃仁承气汤。小便不利者，是水蓄膀胱，宜五苓散。若大小便不利者，是水热蓄结，宜八正散。</p><h2>神昏狂乱蓄血发狂</h2><p>27。神昏胃热重陽狂，三黄三承白解汤。蓄血发狂小便利，少腹硬痛属太陽，陽明蓄血大便黑，其人如狂而喜忘，桃仁承气抵当治，须识作汗奄然狂。</p><p>【注】神昏胃热，谓神昏是胃经热极乘心也。重陽狂，谓热入于陽则狂乱也。三黄，谓三黄石膏汤，治神昏狂乱表实无汗者也。三承，谓三承气汤，治神昏狂乱里实不便者也。白解汤，谓白虎解毒汤，治神昏狂乱，无表里证而热极者也。太陽蓄血发狂，则少腹硬痛，小便自利。若小便不利，是水热蓄也，非血蓄也。陽明血蓄如狂，则喜忘，大便黑。若大便不黑，是热极也，非血蓄也。蓄血轻者，桃仁承气汤，重者抵当汤，择而用之可也。然发狂证，亦有陽盛陰虚之人，作汗将解之时，奄然发狂，濈然汗出而解者，当须识之，不可以药也。</p><h2>循衣摸床</h2><p>28。循衣摸床有二因，太陽火劫热伤陰，小便利生不利死，陽明热极热弥深，皆缘三法失成坏，脉实堪下弱难禁，虚实陰陽难辨处，独参六味可回春。</p><p>【注】循衣摸床，危恶之证也。一因太陽火劫取汗，致陽盛伤陰。陰若未竭，则小便利，多生；陰若已竭，则小便难，多死。一因陽明热极，汗，吐，下三法失宜，致成坏证。其热弥深，脉实者，堪下则可治；脉弱者，不堪下则难治。此已成危恶坏证，往往陰陽虚实，医莫能辨，无下手处，当以大剂独参，六味，干生地黄汤，时时与之，每获生也。</p><h2>太陽陽邪停饮</h2><p>29。太陽陽邪有水逆，消渴发热汗出烦，小便不利水入吐，脉浮而数五苓攒。</p><p>【注】太陽陽邪，有水逆消渴之病，谓太陽中风，有渴欲饮水，水入即吐者，名曰水逆；饮水多而小便少者，名曰消渴。发热汗出，风邪也。烦，热也。小便不利，水入则吐，饮停也。浮数，风热脉也。均宜五苓散，多服暖水，令微汗出，外解太陽，内利停水则愈。若不能饮暖水，欲饮冷水者，是热盛也，以五苓散加寒水石，石膏，滑石可也。详太陽上篇。</p><h2>太陽陰邪干呕咳</h2><p>30。太陽陰邪有水气，伤寒无汗热烘烘，主证干呕咳微喘，外发内散</p><p>小青龙，小便不利少腹满，下痢除麻共入苓，噎麻易附喘加杏，渴加花粉减半平。</p><p>【注】太陽陰邪有水气，谓太陽伤寒表不解，发热无汗，兼有干呕而咳微喘，饮病之主证，宜以小青龙汤，外发寒邪，内散寒饮，则可愈也。或小便不利少腹满，或下痢，或噎，或喘，或渴，此饮病或有之证，亦以小青龙汤主之。小便不利，少腹满，是水停下焦，大便下痢，是水走大肠，俱除麻黄，共入茯苓，专渗痢也。噎为内寒之甚，以麻黄易附子，散内寒也。喘气上逆，加杏仁以降逆也。渴加花粉，减去半夏，以避燥生津也。详太陽下篇。</p><h2>少陰陽邪渴咳而呕</h2><p>31。少陰陽邪有停饮，六七日反不得眠，下痢而渴咳而呕，小便不利猪苓煎。</p><p>【注】少陰陽邪有停饮，谓少陰陽邪热证，兼有停饮病也。少陰病当欲寐，至六、七日反心烦不得眠，是少陰热也，下痢而渴，咳呕，小便不利，是水饮停也。以猪苓汤去其热、而利其水可也。详少陰篇。</p><h2>少陰陰邪小便不利自下痢</h2><p>32。少陰陰邪有水气，腹痛四肢重沉疼，小便不利自下痢，或咳或呕真武平。咳加干姜辛味共，小便若利去茯苓，呕去附子生姜倍，痢去芍药入干宁。</p><p>【注】少陰陰邪有水气，谓少陰陰寒兼有水气病也。饮病主证，谓腹痛，四肢沉重疼痛，大便自利，小便不利，宜真武汤温中利水也。饮病或有之证，或咳，或小便利，或呕，或下痢。咳加生姜，细辛，五味子。小便若利去茯苓。呕，去附子倍加生姜。痢，去芍药入干姜也。</p><h2>喘急短气</h2><p>33。喘息喝喝数张口，短气似喘不抬肩，促难布息为实证，短不续息作虚观，内因饮病或痰热，外因陰陽表里看，直视神昏汗润发，脉微肢厥命难全。</p><p>【注】喘息，气急喝喝而数张口，抬肩，欠肚者，喘也。短气，则似喘非喘，而不张口抬肩也。二证皆胸中气病。肺主气，故属肺也。无论喘急，短气，若气促壅塞不能布息，为有余之实证。若气短空乏不能续息，为不足之虚证。内因，谓饮冷伤肺，或因痰热也。外因，谓形寒伤表，表主皮毛，肺之合也，皮毛受邪，其次及肤，及肌，及胸，及腹入胃，皆令病喘，当审陰陽表里，从化主治可也。喘急，短气，兼直视神昏，汗出润发，脉微四肢厥冷，皆死候也。与三陰寒证同见，是为陰喘，宜四逆加杏仁，五味子，虚者倍加人参。与三陽热证同见，是为陽喘，宜白虎，葛根黄芩黄连汤。与太陽表证同见，是为表喘，无汗者麻黄汤，兼烦躁者大青龙汤，有汗者桂枝加厚朴杏子汤</p><p>。与陽明里证同见，是为里喘，宜大承气汤，兼结胸者，宜大陷胸丸</p><p>。若兼水气，表实者，小青龙汤，表虚者及小便不利，均宜五芩散加葶苈子。里实者，宜葶苈大枣汤，兼腹胁硬痛者，宜十枣汤。里寒者，宜真武汤。若脉微细，口鼻气短喘乏，而无陰陽表里证，此气虚喘也，宜保元汤加五味子，杏仁。若喘而唾痰稠粘，喉间漉漉有声，此痰喘也，重者宜瓜蒂散、礞石滚痰丸，轻者二陈加苦葶苈子，苏子之类也。</p><h2>心下悸</h2><p>34。筑筑惕惕心动悸，怔怔忡忡不自安，饮多尿少为停水，厥冷汗后是虚寒。</p><p>【注】心下筑筑惕惕、怔怔忡忡，谓悸病之状也。饮水多而小便少，水停心下之悸也，宜茯苓甘草汤，或五苓散。厥冷为寒，宜真武汤。</p><p>汗后为虚，宜小建中汤。或不因汗后，是虚之甚也，宜炙甘草汤。</p><h2>战振栗</h2><p>35。战身耸动栗心？？，振虽耸动比战轻，故振责虚因无力，栗战相交邪正争，此证若生三法后，虚其中外逆而成，不逆因和而作解，正胜邪却战汗平。</p><p>【注】战，谓身抖耸动也。栗，谓心内发？？也。振，亦耸动，比之于战则无力也。所以论中曰：振振者，皆责其虚也。栗，邪气为之也。战，正气为之也。邪正相交故争也。此证若生于汗，吐，下之后，是虚其中外而致逆也。若不致逆，邪因以衰，正因以和而作解，则为正胜邪却，战栗汗出而平也。</p><h2>呃逆哕噫</h2><p>36。呃逆今名？？古名，不似哕哕胃里声，？？声格格连声作，原夫脐下气来冲，颇类嗳噫情自异，均属气逆治能同。虚热橘皮竹茹治，二便不利利之宁，气不归原宜都气，寒虚丁萸附理中，痞硬下痢生姜泻，痞硬噫气代赭功。</p><p>【注】今之名曰呃逆，即古之名曰？？也。？？者，气噎结有声也。世有以哕呃逆者，盖不知哕哕之声，声从胃里出口，不似？？之格格连声，气从脐下来自冲脉，出口作声也。呃逆颇类嗳气噫气。嗳气者，因饱食太急，比时作嗳，转食气也。噫气者，因过食伤食，越时作噫，食臭气也，故曰情自异也。但均属气逆为病，故曰治能同也。呃逆之病，胃气虚竭也。兼热者，以橘皮竹茹汤加柿蒂主之。兼大便不利，以三承气汤主之。兼小便不利，以二苓散汤主之。兼肾虚不能摄冲脉之气归原，以都气汤加牛膝主之。兼寒虚，太陰手足温，以丁萸理中汤主之，少陰手足厥，更加附子。兼痞硬下痢，以生姜泻心汤主之。兼痞硬噫气，以旋覆代赭石汤主之。</p><h2>结胸</h2><p>37。按之满硬不痛痞，硬而满痛为结胸，大结从心至少腹，小结心下按方疼。热微头汗为水结，漱水不咽血结名，瘀衄未尽经适断，内实沈大审的攻，抵当桃仁大小陷，误攻浮大命多倾，不实浮滑小陷证，藏结悉具躁烦凶。</p><p>【注】伤寒下之太早则成痞硬，中风下太早则成结胸，均为表邪乘虚入里。硬满按之而痛，为结胸实邪也。硬满按之不痛，为痞硬虚邪也。大结，谓大结胸，从心下至少腹，硬满而痛，手不可近者，宜大陷胸汤攻之。小结，谓小结胸，微结心下，按之方痛，不按不疼也，宜小陷胸汤开之。身有微热，头自汗出，兼有是证者，为水结胸也，宜大陷胸丸攻之。漱水不欲咽，兼有是证者，为血结胸也，血瘀不成衄解，或衄未尽，或妇人经来适断，皆能成之，宜抵当丸，或桃仁承气汤攻之。内实证实可攻也，沉大脉实可攻也，审其的当，则用抵当，仁承气，大陷胸汤丸以攻之。审若不内实，脉浮滑或脉浮大是未的也，乃小陷胸证，不可攻也，误攻之，定然凶也。藏结，谓状如结胸，舌胎白滑，脉浮而细也。悉具，谓结胸通腹，两胁皆硬满痛也，此证加之烦燥，凶死可知。</p><h2>痞硬</h2><p>38。陽证痞硬为热痞，大黄黄连泻心宁，汗出恶寒寒热痞，附子泻心两收功。误下少陽发热呕，痞满半夏泻心能。虚热水气痞下痢，心烦干呕腹雷鸣，虚热水气生姜泻，痞急气逆甘草灵。桂枝表解乃攻痞，五芩烦渴利尿通。</p><p>【注】伤寒下早则成痞硬，中风下早则成结胸，此其常也。然论中中风下早未尝无痞硬，伤寒下早亦有结胸。大抵从虚化者多为痞硬，从实化者多结胸也。陽证心下痞硬为热痞，宜大黄黄连泻心汤。若陽证汗出恶寒，为寒热痞，宜附子泻心汤。误下少陽发热而呕，心下痞满，为呕逆痞，宜半夏泻心汤。陽证误下，心下痞硬，下痢，心烦干呕，腹中雷呜，胁下有水气，致小便不利，为虚热水气痞，宜生姜泻心汤。若有是证，胁下无水气，其痞急益甚，为虚热客气上逆之痞，宜甘草泻心汤。凡有痞者，有无汗恶寒之表，宜桂枝汤表解已，乃可以大黄黄连泻心汤攻痞也。若有痞者，与泻心汤，痞不解其人烦渴，小便不利，先以五苓散，小便利后，乃可与诸泻心汤治痞也。</p><h2>发黄</h2><p>39。湿热发黄头汗出，小便不利渴陽明。素有寒湿发汗后，黄从陰化太陰经。陽色鲜明陰色暗，太陽血蓄并狂生。表实麻翘赤小豆，茵陈里实栀子清。陰黄茵陈四逆主，便溏尿秘茵五苓。环口黧黑柔汗死，体若烟熏陽绝征。</p><p>【注】陽明病应遍身有汗，谓之热越。今头汗出，身无汗，是热不得越也。渴而引饮，小便不利，是停水也。热与湿瘀，从土而化，外薄肌肉，谓之湿热发黄也。或其人素有寒湿，为表邪遏郁，或巳成黄，又经发汗，传入太陰，从陰而化，谓之湿寒发黄也。陽明属陽，故其色明亮。太陰属陰，故其色晦暗也。太陽蓄血亦有发黄，多与狂病并生，法当从蓄血治也。表实无汗发黄者，宜麻黄连翘赤小豆汤汗之。</p><p>里实不便者，宜茵陈蒿汤下之。无表里证热盛者，宜栀子柏皮汤清之。陰证发黄者，宜茵陈四逆汤温之。若大便溏，小便秘，发黄者，宜茵陈五苓散利之。环口黧黑柔汗者，陰黄死证也。柔汗、谓冷汗也。身体枯燥如烟熏者，陽黄死证也。</p><h2>疹斑</h2><p>40。伤寒疹斑失汗下，感而即出时气然。表邪覆郁营卫分，外泛皮脉痧疹斑。痧白疹红如肤粟，斑红如豆片连连。红轻赤重黑多死，淡红稀暗是陰寒。未透升麻消毒治，热盛三黄石膏煎，巳透青黛消斑饮，双解痧疹法同前。</p><p>【注】伤寒发斑，疹，痧，皆因汗下失宜，外邪复郁，内热泛出而成也。惟时气传染，感而即出，亦由疫之为病烈而速也。发于卫分则为痧，卫主气，故色白如肤粟也。发于营分则为疹斑，营主血，故色红肤浅为疹，深重为斑。斑形如豆，甚则成片连属。斑疹之色红者轻，赤者重，黑者死，此以热之深浅验死生也。若其色淡红而稀暗者，皆因邪在三陽，巳成斑疹入里，邪从陰化，或过服冷药所致，是为陰斑，陰痧，陰疹，法当从陰寒主治也。斑出未透，表热轻者，宜升麻葛根汤，合消毒犀角饮治之。表热重者，宜三黄石膏汤发之。巳透用青黛消斑饮，加减清之。痧疹初起，表里不清，用双解散先通表里，余法同前治之可也。</p><h2>衄血</h2><p>14。陽明衄血热在里，太陽衄血热瘀经，太陽头痛目瞑兆，陽明漱水不咽征。衄后身凉知作解，不解升麻犀角清。未咽表实麻黄汗，里热犀角苓连同。</p><p>【注】陽明衄血热在里也。太陽衄血热瘀经也。太陽失汗则有头痛目瞑之兆，陽明失下则有漱水不欲咽之征。衄血之后，身凉脉静，知作解也。若仍不解，知衄未尽，热留于营也。无汗表热，宜升麻葛根合犀角地黄汤清解之；欲作衄未衄者，表实宜麻黄汤汗之，里热宜犀角地黄汤加芩连清之。若表实里热者，则又当合二方两解之。</p><h2>吐血</h2><p>42。伤寒吐血多因逆，下厥上竭少陰经，三陽热盛宜清解，血瘀胸满痛当攻，暴吐腐臭内溃死，过多血脱面无红，犀角桃仁宜拣用，救脱圣愈及养荣。</p><p>【注】伤寒吐血，皆因失汗，失下，火逆，以致邪热炽盛，沸腾经血故也。若血从口鼻耳目而出，小便难，此为强发少陰汗，名曰下厥上竭，为难治也。三陽热盛吐血，宜升麻葛根合犀角地黄汤，热甚加芩连清解可也。若血瘀则胸满或痛，当以桃仁承气合犀角地黄汤攻之。</p><p>若暴吐腐臭之血，名曰内溃，内溃者死。若吐血过多，面唇无红色，名曰血脱。救脱，轻者以圣愈汤，重者以人参养荣汤。</p><h2>大小便脓血</h2><p>43。热在膀胱小便血，八正导赤利之佳，热瘀里急下脓血，黄连白头与桃花。</p><p>【注】陽经之热，下注膀胱，伤其营分，热少血多，瘀成血蓄。热多血少，热迫血行，血不得蓄，而走下窍，故尿血也，以八正散，导赤散利而清之。陰经之热，转迫陽明，伤其营分，瘀则血蓄，喜忘如狂。不蓄则便血，热腐则便脓。便脓热郁，里急下重，所必然也。轻者宜黄连阿胶汤，重者白头翁汤清之，滑脱者，桃花汤涩之可也。</p><h2>颐毒</h2><p>44。伤寒发颐耳下肿，失于汗下此毒生，高肿焮红痛为顺，反此神昏命必倾。毒伏未发脉亦隐，冷汗淋漓肢若冰，烦渴不便指甲紫，颇似三陰了了轻。</p><p>【注】伤寒颐毒，皆因汗下失宜，毒热挟少陽相火上攻而成也。若其人陽气素盛，则高肿焮红疼痛，易于成脓，故为顺也，宜连翘败毒散</p><p>攻之。或其人陽气素虚，或服冷药过多，遏郁毒热伏藏在里，内攻神昏，外毒漫肿，肉色不变，不疼木硬，则命必危也。毒伏未发之前，往往似三陰亡陽之证，脉隐不见，冷汗淋漓，肢冷若冰，但身轻目睛了了，烦渴不大便，指甲红紫为异，此毒发始，临治不可忽也。</p><h2>狐惑</h2><p>45。古名狐惑近名疳，狐蚀肛陰惑唇咽，病后余毒斑疹后，癖疾痢后也同然，面眦赤白黑不一，目不能闭喜贪眠，潮热声哑腐秽气，能食堪药治多全。</p><p>【注】狐惑，牙疳、下疳等疮之古名也，近时惟以疳呼之。下疳即狐也，蚀烂肛陰；牙疳即惑也，蚀咽腐龈，脱牙穿腮破唇。毒因伤寒病后，余毒与湿？？之为害也。或生斑疹之后，或生癖疾下痢之后，其为患亦同也。其证则面色目眦或赤或白或黑，时时不一，喜睡目不能闭，潮热声哑，腐烂之处，秽气熏人。若胃壮能食，堪受攻病重药，或病之势缓，治多全也。</p><h2>百合</h2><p>46。百合百脉合一病，如寒似热药无灵，饮食起居皆忽忽，如神若鬼附其形。脉数溺时辄头痛，溺时不痛淅淅风，溺时快然但头眩，六四二十病方宁。</p><p>【注】百合病者，谓伤寒过期，留连不解，不分经络百脉，悉合为一病也。如寒似热，诸药无灵，欲饮不能饮，欲食不能食，欲卧不能卧，欲行不能行，精神忽忽，如神若鬼附其形体，而莫知所适从也。如脉数、溺尿时辄头痛者，六十日乃愈。若溺尿时头不痛，惟淅淅然恶风寒者，四十日乃愈。若溺时快然，但头眩者，二十日乃愈。故曰：六四二十日病方宁也。</p><h2>热入血室</h2><p>47。妇人伤寒同一治，胎产经来热入室，昼日明了夜谵妄，小柴生地牡丹皮，无汗加麻有汗桂，汗后不解再加枝。寒热如疟加麻桂，中寒姜附不须疑，渴热白虎花粉葛，瘀血桃仁承气俱。产后胎前虽多证，不外陰陽表里医。</p><p>【注】妇人伤寒，与男子治法同也。惟产后经来，邪热乘虚而入血室，另有治法。热入血室之证，书日明了，夜则谵语妄见鬼状，宜小柴胡汤加生地丹皮。若无汗则为表实，加麻黄汗之。有汗则为表虚，加桂枝解之。若有发热恶寒之表，巳经发汗，虽无汗不加麻黄，再加桂枝以解之，不可复用麻黄也。若有如疟之寒热，加麻黄桂枝两解之。</p><p>若厥而下痢，则为中寒，去黄芩加姜，附，不须疑也。若发热烦渴，则为里热，去半夏合白虎，或加花粉葛根。胸胁少腹或满硬、或作痛，则为瘀血，宜合桃仁承气汤攻之。产后胎前虽有多证，不能尽述，总不外陰陽表里之治，在临证者以意消息之耳。</p><h2>食复劳复</h2><p>48。新愈脏腑皆不足，营卫肠胃未通和，多食过劳复生热，枳实栀子大黄瘥。浮汗沉下小柴解，燥呕竹叶石膏合，气虚补中益气主，陰亏六味倍参多。</p><p>【注】新愈之后，脏腑气血皆不足，营卫未通，肠胃未和，惟宜白粥静养。若过食胃弱难消，因复烦热，名曰食复。若过劳役复生热烦，名曰劳复。劳复者，宜枳实栀子豉汤汗之。食复者，宜枳实栀子豉加大黄汤下之。脉浮有表者，宜枳实栀子豉汤以汗解之。脉沉有里者，宜枳实栀子豉加大黄汤以下解之。若无表里证者，宜小柴胡汤以和解之。口燥烦渴喜呕者，宜竹叶石膏汤主之。若内伤气虚劳复者，宜补中益气汤主之。若犯内事陰亏者，宜六味生干地黄汤，气少者，倍加人参汤主之。</p><h2>房劳复陰陽易</h2><p>49。房劳复与陰陽易，二病情异证则同。病后犯色复自病，病传不病易之名。男女俱主烧？？散，少腹急痛引陰中，身重少气头眩晕，拘挛热气上冲胸。</p><p>【注】男女新愈交接，因而复病，名曰房劳复。男女新愈交接，病男传不病之女病女传不病之男，名曰陰陽易，即交易之义也。犯是病者，男以女之？？裆，女以男之？？裆烧灰，白汤或酒，日三服之则愈。</p><p>少腹急痛牵引陰中，身重少气，头目眩晕，四肢拘挛，热气冲胸，是其证也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232014.html' class='pagedaohang'>【上一篇】<i>:医宗金鉴三十八卷</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232012.html' class='pagedaohang'>【下一篇】<i>：伤寒心法要诀</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>