<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_医宗金鉴四十二卷</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">医宗金鉴四十二卷</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231998.html' class='pagedaohang'>【上一篇】<i>:医宗金鉴四十三卷</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231996.html' class='pagedaohang'>【下一篇】<i>：医宗金鉴四十一卷</i></a></span>
</ul>
<div class="articleContent" id="articleContent"> <h2>疟疾总括</h2><p>1。夏伤于暑舍营内，秋感寒风并卫居，比时或为外邪束，暑汗无出病疟疾。</p><p>【注】经曰：痎疟皆生于风。谓四时病疟，未有不因风寒外束，暑邪内伏者也。又曰：疟者，风寒之气不常也。此言比时病疟者也。又曰：夏伤于暑，秋为病疟。又曰：夏暑汗不出者，秋成风疟。谓夏伤于暑，其邪甚者即病暑，其邪微者则舍于营，复感秋气寒风，与卫并居，则暑与风寒合邪，始成疟病也。其不即病伤寒者，亦以有暑邪预伏于营中也。盖有风无暑，惟病风，有暑无风，惟病暑，必风暑合邪，始病疟也。</p><h2>日作间作</h2><p>2。疟随经络循伏膂，深入脊内注伏冲，横连膜原薄脏腑，会卫之时正邪争，得陰内薄生寒栗，得陽外出热蒸蒸，邪浅日作日会卫，邪深间作卫迟逢。</p><p>【注】疟气之邪，伏藏于营，随其经络，循脊膂之表而下。此初病邪浅，传舍之次也。其邪深者，则入脊膂之内，伏注于冲脉，横连诸经脂膜之原内及脏腑。此邪渐深，传舍之次也。卫气者，一日，一夜周于身，每至明旦，则出足太陽睛明，大会于风腑，腠理乃开，开则所客营卫之邪入，邪入得陰内薄则生寒，得陽外出则生热，内外相薄，邪正交争，而病乃作也。病初邪浅者，卫行未失常度，其邪日与卫会，故日作也。病久邪深者，卫行迟失常度，其邪不能日与卫会，故间日乃作也。时有间二日，间三日，或至数日作者，亦卫气行愈迟，会愈迟，故作愈迟也。</p><h2>疟昼夜作</h2><p>3。卫不循经行脉外，陽会昼发陰夜发，邪退自然归陽分，病进每必入陰家。</p><p>【注】营气循经而行脉中。卫气不循经而行脉外，惟日行于三陽，夜行于三陰。故邪在三陽之浅者，则昼发。邪在三陰之深者，则夜发。</p><p>病邪将退者，夜发退为昼发，此为去陰就陽，则病欲已也。病邪渐进者，昼发进为夜发，此为去陽入陰，则病益甚也。</p><h2>疟早晏作</h2><p>4。卫气平旦会风府，邪传日下一节间，从头循下故益晏，下极复上早之缘。</p><p>【注】卫气流行，每日平旦会于风府，而邪气中人，从头项历风腑，下循背腰，日下传脊之一节，邪与卫会日晚，故作日益晏也。邪传下极？？冲，其气复上行，邪与卫会日早，故作日益早也。</p><h2>疟疾治法</h2><p>5。疟初气实汗吐下，表里俱清用解方，清解不愈方可截，久疟形虚补自当。</p><p>【注】疟初气实，均宜汗，吐，下。有表里证汗下之。胸满呕逆有饮者吐之。表里俱清，宜用和解。清解不愈，表里无证，可用截药止之。久疟形羸气虚，宜用补剂，自当然也。</p><p>桂麻各半汤</p><p>6。疟初寒热两平者，桂麻各半汗方疗，汗少寒多麻倍入，汗多倍桂热加膏。</p><p>【注】疟病初起，寒热不多不少两平者，宜桂麻各半汤汗之。汗少寒多热少者，倍麻黄汤汗之。汗多寒少热平者，倍桂枝汤汗之，热多者，更加石膏。</p><p>麻黄羌活汤　桂枝羌活汤　麻黄羌活加半夏汤　白虎汤　白虎桂枝汤　柴胡白虎汤　柴胡桂枝汤</p><p>7。寒多寒疟而无汗，麻黄羌活草防寻。热多有汗为风疟，减麻添桂呕半均。先热后寒名温疟，白虎汗多合桂君。瘅疟但热柴白虎，牝疟惟寒柴桂亲。</p><p>【注】此皆诸疟初起之汗法也。先伤于寒，后伤于风，先寒后热，寒多热少无汗，谓之寒疟，宜用麻黄羌活汤，即麻黄，羌活，防风，甘草也。先伤于寒，后伤于风，先寒后热，热多寒少有汗，谓之风疟，宜用桂枝羌活汤，即桂枝，羌活，防风，甘草也。二证呕者，均加半夏。先伤于风，后伤于寒，先热后寒，谓之温疟，宜用白虎汤，汗多合桂枝汤。陽气盛，陽独发，则但热而不寒，谓之瘅疟，宜用柴胡白虎汤，即小柴胡合白虎汤也。陰气盛，陰独发，则但寒而不热，谓之牝疟，宜用柴胡桂枝汤，即小柴胡合桂枝汤也。</p><p>草果柴平汤　大柴胡汤</p><p>8。食疟痞闷噫恶食，草果小柴平胃宜，疟里便硬大柴下，硝槟果朴量加之。</p><p>【注】因食而病疟者，则痞闷，噫气，恶食，宜小柴胡合平胃散加草果清之。凡疟有里不清，便硬者，宜大柴胡汤加芒硝，厚朴，草果，槟榔下之。</p><h2>清脾饮</h2><p>9。疟疾已经汗吐下，清解未尽寒热方，清脾白术青朴果，小柴参去入苓姜，气虚加参痰橘半，饮多宜逐倍姜榔，渴热知膏天花粉，食滞麦曲湿泽苍。</p><p>【注】疟疾已经或汗，或吐，或下，表里无证，法当清解，宜用清脾饮和之。即白术，青皮，厚朴，草果，柴胡，黄芩，半夏，甘草，茯苓，生姜也。气虚者加人参。痰多者加橘红倍半夏。饮多者倍生姜加槟榔。渴热者加知母，石膏，天花粉。食滞者加麦芽，神曲。湿盛者加泽泻，苍术。</p><h2>清脾饮</h2><p>9。疟疾已经汗吐下，清解未尽寒热方，清脾白术青朴果，小柴参去入苓姜，气虚加参痰橘半，饮多宜逐倍姜榔，渴热知膏天花粉，食滞麦曲湿泽苍。</p><p>【注】疟疾已经或汗，或吐，或下，表里无证，法当清解，宜用清脾饮和之。即白术，青皮，厚朴，草果，柴胡，黄芩，半夏，甘草，茯苓，生姜也。气虚者加人参。痰多者加橘红倍半夏。饮多者倍生姜加槟榔。渴热者加知母，石膏，天花粉。食滞者加麦芽，神曲。湿盛者加泽泻，苍术。</p><h2>痎疟疟母</h2><p>12。痎疟经年久不愈，疟母成块结癖症，形实控涎或化滞，攻后余法与前同。</p><p>【注】痎疟，经年不愈之老疟也。疟母，久疟腹中成块癖也。形实宜用控涎丹以攻痰饮，或用化滞丸以攻积滞。攻后之余法，与前所治疟法同也。</p><p>桂枝麻黄柴胡四物去杏仁加桃仁汤</p><p>13。疟在夜发三陰疟，桂麻柴物杏易桃，鬼疟尸注多恶梦，恐怖苏合效功高。</p><p>【注】疟在夜发，名曰三陰疟疾。初热宜用桂枝汤，麻黄汤，小柴胡汤，四物汤方合剂，以杏仁易桃仁，增损汗之，汗解之后，余同前法。鬼疟亦多在夜发，由尸气注之，比三陰疟疾，则夜多恶梦，时生恐怖，宜用苏合香丸治之。</p><h2>霍乱总括</h2><p>1。挥霍变乱生仓猝，心腹大痛吐痢兼，吐泻不出干霍乱，舌卷筋缩入腹难。</p><p>【注】欲吐不吐，欲泻不泻，心腹大痛，名曰干霍乱，又名搅肠痧。</p><p>若舌卷筋缩，则卵陰入腹，难治也。</p><p>藿香正气散　二香汤　甘露饮2。霍乱风寒暑食水，杂邪为病正气方，藿苏陈半茯苓草，芷桔腹皮厚朴当，转筋木瓜吴萸入，暑合香藿湿入苍，暑热六一甘露饮，寒极乌附理中汤。</p><p>【注】霍乱之病，得之于风寒暑食水邪杂揉为病，乱于肠胃，清浊相干，故心腹大痛吐泻也。藿香正气散，即霍香，苏叶，陈皮，半夏，茯苓，甘草，白芷，桔梗，大腹皮，厚朴也；暑则吐多，合香薷饮名二香汤。湿则泻多，加苍术。暑热甚者，用辰砂六一散，或五苓散加石膏，滑石，寒水石，名甘露饮。寒极肢厥脉伏者，用炮川乌，炮川附合理中汤。</p><h2>噎膈翻胃总括</h2><p>1。三陽热结伤津液，干枯贲幽魄不通，贲门不纳为噎膈，幽门不放翻胃成。二证留连传导隘，魄门应自涩于行，胸痛便硬如羊粪，吐沫呕血命难生。</p><p>【注】三陽热结，谓胃，小肠，大肠三腑热结不散，灼伤津液也。胃之上口为贲门，小肠之上口为幽门，大肠之下口为魄门。三腑津液既伤，三门自然干枯，而水谷出入之道不得流通矣。贲门干枯，则纳入水谷之道路狭隘，故食不能下，为噎塞也。幽门干枯，则放出腐化之道路狭隘，故食入反出为翻胃也。二证留连日久，则大肠传导之路狭隘，故魄门自应燥涩难行也。胸痛如刺，胃腕伤也。便如羊粪，津液枯也。吐沫呕血，血液不行，皆死证也。</p><p>人参利膈丸　汞硫散</p><p>2。五汁大黄清燥热，丁沉君子理虚寒，便秘壅遏应利膈，吐逆不止汞硫先，利膈小承参草木，归藿槟桃麻蜜丸，汞一硫二研如墨，老酒姜汁服即安。</p><p>【注】五汁，谓五汁饮，以清燥干也。大黄，谓大黄汤，即大黄一味，用姜汁炙大黄片变黑黄色，量人弱强，每服二，三钱，加陈仓米一撮，葱白二茎，煎去滓服，以治热结也。丁香，沉香加入四君子，六君子，理中汤内，治虚寒也。利膈，谓利膈丸，即枳壳，厚朴，大黄，人参，甘草，木香，当归，藿香，槟榔，桃仁，火麻仁蜜为丸也。</p><p>汞硫，谓汞硫散也。</p><p>四君子汤　四物汤　二陈汤　二十四味流气饮3。气少血枯四君物，痰多气滞二陈流，余者亦同呕吐法，竭思区昼待天休。</p><p>【注】气少者宜四君子汤。血枯者宜四物汤。痰多宜二陈汤。气滞者宜二十四味流气饮。其余之治法同呕吐，此病虽竭心思区画，亦不过尽人事以待天命也。</p><h2>呕吐哕总括</h2><p>1。有物有声谓之呕，有物无声吐之征，无物有声哕干呕，面青指黑痛厥凶。</p><p>【注】面色青，指甲黑也，中痛不止，肢厥不回，其凶可知也。</p><p>小半夏汤　橘皮半夏汤　大半夏汤　黄连半夏汤　丁萸六均汤</p><p>2。呕吐半姜为圣药，气盛加橘虚蜜参，热盛姜连便闭下，寒盛丁萸姜六君。</p><p>【注】便闭，谓大小二便闭而不行，宜攻下也。初吐切不可下，恐逆病势也。</p><p>五汁饮　硫汞散　化滞丸</p><p>3。润燥止吐五汁饮，芦荠甘蔗竹沥姜，呕吐不下硫汞坠，积痛作吐化滞良。</p><p>【注】五汁饮，即芦锥，荸荠，甘蔗，竹沥，姜汁也。呕吐诸药，汤</p><p>水到咽即吐者，宜用重坠之药，以石硫黄二钱，水银一钱，同研如煤色极细，用老酒姜汁调服。稍点白滚汤，亦可顿服之，其药即不能吐出。次日大便，出黑色秽物，诸汤水药服之，则不吐也。如不大便黑色，再服，以大便利为度。吐而痛者，乃积也，宜化滞丸。</p><h2>诸泄总括</h2><p>湿泻　濡泻　水泻　洞泻　寒泻　飧泻　脾泻　肾泻1。湿胜濡泻即水泻，多水肠呜腹不疼。寒湿洞泻即寒泻，鸭溏清彻痛雷鸣，完谷不化名飧泻，土衰木盛不升清。脾虚腹满食后泻，肾泻寒虚晨数行。</p><p>【注】濡者，水也。洞者，直倾下也。鸭溏，如鸭屎之溏，澄彻清冷也。痛，腹痛也。雷鸣，肠鸣甚也。不升清，谓清气在下不上升也。</p><p>脾泻，脾虚也。食泻，饮食后即泻也。晨数行，每至早晨行泻数次也。</p><p>食泻　胃泻　饮泻　痰泻　火泻　暑泻　滑泻　大瘕泻2。伤食作泻即胃泻，噫气腹痛秽而粘。渴饮泻复渴饮泻，时泻时止却属痰。火泻阵阵痛饮冷，暑泻面垢汗渴烦。滑泻日久不能禁，大瘕今时作痢看。</p><p>【注】过食作泻，名日食泻，即胃泻也。秽而粘，所泻之物臭而粘也。渴而饮，饮而泻，泻而复渴，渴而复饮，饮而复泻，饮泻也。时或泻，时或不泻，属痰泻也。阵阵，谓泻一阵，痛一阵也。大瘕泻，即今时之痢疾病也。</p><h2>泄泻死证</h2><p>3。泄泻形衰脉实大，五虚哕逆手足寒，大孔直出无禁止，下泻上嗽命多难。</p><p>【注】五虚，谓脉细，皮寒，气少，水浆不入，大便不禁也。大孔，谓且门大孔不禁也。</p><p>参苓白术散</p><p>4。湿泻胃苓分清浊，寒泻理中附子添，飧泻升陽益胃治，倍加芍药减黄连，脾泻参苓白术散，扁豆四君莲肉攒，薏苡山药缩砂桔，肾泻二神四神丸。</p><p>【注】参苓白术散，即扁豆，人参，白术，茯苓，炙草，莲肉，薏苡仁，山药，缩砂，桔梗也。二神丸，即补骨脂，肉豆寇，本方加吴茱萸，五味子，名四神丸。</p><p>青六散　芍药芩连葛根汤　八柱散</p><p>5。食泻实下虚消导，饮泻实者神佑斟，虚者春泽甘露饮，痰泻实攻虚六君，火泻草芍芩连葛，暑泻红曲六一匀，滑泻八柱理中附，粟壳乌梅诃蔻寻。</p><p>【注】食泻形气实者，宜大承，化滞等药下之，形气虚者，宜枳术，平胃等消导之。神佑斟，谓虽当用神佑丸逐饮，然亦斟酌不可过也。</p><p>春泽，谓春泽汤也。甘露饮，谓五苓甘露饮也。芍药芩连葛根汤，即甘草，芍药，黄芩，黄连，葛根也。青六散，即六一散加红曲也。八柱散，附子理中汤加罂粟壳，乌梅，诃子，肉蔻也。</p><p>泻心导赤散　茯苓车前子饮　苓桂理中汤</p><p>6。口糜泄泻虽云热，上下相移亦必虚，心脾开窍于舌口，小肠胃病化职失，糜发生地通连草，泻下参苓白术宜，尿少茯苓车前饮，火虚苓桂理中医。</p><p>【注】口疮糜烂泄泻一证，古经未载，以理推之，虽云属热，然其上发口糜下泻即止，泄泻方止，口糜即生，观其上，下相移之情状，亦必纯实热之所为也。心之窍开于舌，脾之窍开于口，心脾之热，故上发口舌疮赤糜烂。胃主消化水谷，小肠主盛受消化，心脾之热下移小肠胃腑，则运化之职失矣，故下注泄泻也。口糜发时，晚用泻心导赤散，滚汤淬服之，即生地，木通，黄连，甘草稍也。下泄泻时，早晚用参芩白术散，糯米汤服之。若小便甚少，下痢不止，则为水走大肠，宜用茯苓，车前子，二味各等分，煎汤时时代饮，利水导热。若服寒凉药口疮不效，则为虚火上泛，宜用理中汤加肉桂大倍茯苓，降陽利水。降陽而口糜自消，水利泄泻自止，可并愈也。</p><h2>痢疾总括</h2><p>1。大瘕小肠大肠泻，肠癖滞下古痢名，外因风暑湿蒸气，内因不谨饮食生。白痢伤气赤伤血，寒虚微痛热窘疼，实坠粪前虚坠后，湿热寒虚初久称。</p><p>【注】大瘕泻者，里急后重，数至圊而不能便，茎中痛也。小肠泻者，溲涩而便脓血，少腹痛也。大肠泻者，食己窘迫，大便色白，肠呜切痛也。肠癖者，饮食不节，起居不时，陰受之，则入五脏，？？胀闭塞，下为飧泻，久为肠癖，腹痛下血也。滞下者，积汁垢腻，与湿热滞于肠中，因而下也。此皆古痢之名也。然痢之为病，里急后重，下痢脓血，小便赤涩。里急者，腹痛积滞也。后重者，下坠气滞也。小便赤涩者，湿热郁滞也。皆因外受风暑湿蒸之气，内伤生冷饮食过度而生也。白痢自大肠来。大肠与肺为表里，肺主气，故属伤气也。赤痢自小肠来，小肠与心为表里，心主血，故属伤血也。寒闭痛甚，寒开痛微，痢开痛减，故痛微也。虚者少气，气无壅滞，故亦痛微也。</p><p>热者多实，性急不得舒通，故窘痛甚也。后坠下迫肛门，粪出坠止，为粪前坠，乃滞也，故曰实坠。粪出更坠，为粪后坠，非滞也，故曰虚坠。初痢多属湿热，久痢多属寒虚也。</p><p>噤口痢　水谷痢　风痢　休息痢　热痢　寒痢　湿痢　五色痢2。噤口饮食俱不纳，水谷糟粕杂血脓，风痢坠重圊清血，休息时作复时停，热痢鱼脑稠粘秽，寒痢稀澥白清腥，湿痢黑豆汁浑浊，五色相杂脏气凶。</p><p>【注】噤口痢者，下痢不食，或呕不能食也。水谷痢者，糟粕脓血杂下也。风痢者，似肠风下清血而有坠痛也。休息痢者，时发作时停止也。五色痢者，五色脓血相杂而下也，若有脏腐尸臭之气则凶。</p><h2>痢疾死证</h2><p>3。水浆不入痢不止，气少脉细皮肤寒，纯血噤口呕脏气，身热脉大命难全。</p><p>【注】下痢不止，水浆不入，气少脉细，皮肤寒，死于陽绝也。下痢纯血，噤口，呕逆脏气，身热脉大，死于陰绝也。</p><p>仓廪汤　大黄黄连汤</p><p>4。初痢表热宜仓廪，里热冲心大黄连，寒痢理中诃蔻缩，附白桂赤不须言。</p><p>【注】初痢有表证发热者，不宜攻之，法当先解其外，用仓廪汤汗之。里热盛，上冲心作呕噤口者，法当先攻其里，用大黄，黄连，好酒煎服攻之。寒痢宜用理中汤，加诃子，肉蔻，缩砂。白多者加附子，赤多者加肉桂也。</p><p>芍药汤</p><p>5。初痢内外无大热，芩连枳木芍归榔，桂草尿涩滑石倍，痢数窘痛入大黄。</p><p>【注】初痢外无表热，内热不盛，宜用芍药汤。即黄芩，黄连，枳实，木香，芍药，当归，槟榔，甘草，肉桂少许也。小便涩赤加滑石。</p><p>下痢次数无度，下坠痛甚，入大黄也。</p><p>香连和胃汤　参连开噤汤　贴脐法6。痢疾下后调气血，宜用香连和胃汤，黄芩芍药香连草，陈皮白术缩砂当，赤虚更加椿榆炒，白虚参苓共炒姜，噤口参连石莲子，贴脐王瓜藤散良。</p><p>【注】痢疾攻后病势大减，宜调气血，用香连和胃汤，即黄芩，芍药，木香，黄连，甘草，陈皮，白术，当归，缩砂也。赤痢下血多虚者，当涩之，加炒椿根白皮，炒地榆。白痢日久气虚者，加人参，茯苓，炒干姜以补之。实而噤口堪下者，以大黄黄连汤下之。不堪下者，内以人参，黄连，石莲子煎汤，徐徐服之，下咽即好。外以贴脐王瓜藤散，即王瓜藤，茎，叶经霜者，烧灰香油调，纳脐中，即有效也。</p><p>真人养脏汤</p><p>7。久痢寒热乌梅治，寒虚滑痢养脏汤，参术肉蔻归诃桂，芍药罂粟草木香。</p><p>【注】久痢脏有寒热不分者，宜用乌梅丸调和之。寒虚滑脱者，宜用养脏汤温补之，即人参，白术，肉蔻，当归，诃子，肉桂，芍药，罂粟壳，甘草，木香也。</p><p>香连平胃散　胃风汤</p><p>8。水谷调中益气治，湿痢香连平胃方，虚湿风痢胃风治，桂粟八珍减地黄。</p><p>【注】水壳痢者，乃脾胃虚，腐化不及，宜调中益气汤。湿痢宜木香，黄连，合平胃散方。湿而虚者，宜用胃风汤，即肉桂，粟米，八珍汤减地黄也。</p><h2>五色痢休息痢治法</h2><p>9。五色休息皆伤脏，涩早滞热蕴于中，补之不应脉有力，日久仍攻余法同。</p><p>【注】五色，休息二痢，皆因用止涩药早，或因滞热下之未尽，蕴于肠胃伤脏气也。用一切补养之药不应，则可知初病非止涩太早，即下之未尽也。诊其脉若有力，虽日久仍当攻也。其余治法，与诸痢同。</p><h2>疸证总括</h2><p>1。面目身黄欲安卧，小便浑黄疸病成，已食如饥饱烦眩，胃疸谷疸酒疸名，女劳额黑少腹急，小便自利审瘀生，黄汗微肿皆湿热，陰黄重痛厥如冰。</p><p>【注】面目身黄，但欲安卧，小便黄浑，此黄疸病已成也。如已食如饥，食难用饱，饱则心烦头眩，此欲作胃疸。胃疸者，即谷疸也。若已见黄色，疸已成矣。得之于胃有湿热，大饥过食也。酒疸者，得之于饮酒无度，而发是病也。女劳疸者，疸而额黑，少腹急，小便自利，得之于大劳大热与女交接也。瘀血发黄，亦少腹急，小便自利，但不额黑耳。详在伤寒门。黄汗者，汗出黄色染衣，面目微肿，得之于素有湿热，汗出入水浴之也。此皆湿热而成，惟陰黄则属湿寒。陰黄者，身重而痛，身重而痛，厥冷如冰，详在伤寒门。</p><h2>疸病死证</h2><p>2。疸过十日而反剧，色若烟熏目暗青，喘满渴烦如啖蒜，面黧汗冷及天行。</p><p>【注】仲景曰：黄疸之病，当以十八日为期，治之十日上宜瘥，反剧为难治也。色若烟熏，目神暗青，陽黄死证也。面色黧黑，喘满渴烦不己，心胸如啖蒜刺痛，黄毒入腹，死证也。面色黧黑，冷汗？？？？，陰黄死证也。天行疫疠发黄，名曰瘟黄，死人最暴也。</p><p>麻黄茵陈醇酒汤　茵陈蒿汤　栀子柏皮汤茵陈五苓散</p><p>3。表实麻黄茵陈酒，里实茵陈栀大黄，无证茵陈栀子柏，尿少茵陈五苓汤。</p><p>【注】诸疸表实无汗者，以麻黄，茵陈，无灰好酒煎服汗之。里实不便，以茵陈，栀子，大黄下之。无表里证，以茵陈，栀子，柏皮清之。小便短少，以茵陈五苓散利之。</p><p>胃疸汤</p><p>4。谷疸热实宜乎下，不实宜用胃疸汤，茵陈胃苓减草朴，连栀防己葛秦方。</p><p>【注】胃疸汤，即茵陈，苍术，陈皮，白术，茯苓，猪苓，泽泻，黄连，栀子，防己，葛根，秦艽也。</p><p>茵陈解酲汤　栀子大黄汤　蔓菁散　加味玉屏风散</p><p>5。酒疸虚茵解酲汤，实用栀鼓枳大黄，黄汗一味蔓菁散，石膏茵陈耆术防。</p><p>【注】酒疸虚者，用茵陈解酲汤，即葛花解酲汤加茵陈也。实者，用栀子大黄汤，即栀子，淡豆豉，枳实，大黄也。黄汗宜用蔓菁子一味，为细末，每服二钱，日三，井华水调服，小便白则愈。或用加味玉屏风散，即石膏，茵陈，黄耆，白术，防风也。</p><p>石膏散　肾疸汤</p><p>6。女劳实者膏滑麦，女劳虚者肾疸医，升陽散火减去芍，加芩柏曲四苓俱。</p><p>【注】石膏散，即？？石膏，飞滑石各等分，每服二钱，大麦汤调服。</p><p>肾疸汤，即升陽散火汤减去芍药，乃升麻，苍术，防风，独活，柴胡，羌活，葛根，人参，甘草，加入黄芩，黄柏，神曲，白术，茯苓，猪苓，泽泻也。</p><h2>积聚总括</h2><p>1。五积六聚本难经，七症八瘕载千金，肠覃石瘕辨月事，？？癖之名别浅深，脏积发时有常处，腑聚忽散无本根，症类积？？瘕聚癖，肠满汁溢外寒因。</p><p>【注】五积，六聚之名，本乎『难经』。五积者，肥气，伏梁，痞气，息贲，奔豚也。六聚者，积之着于孙络，缓筋，募原，膂筋，肠后，输脉也。七症，八瘕之名，载『千金方』。七症者，蛟，蛇，鳖，肉，发，虱，米也。八瘕者，青，黄，燥，血，脂，狐，蛇，鳖也。</p><p>肠覃者，积在肠外，状如怀子，月事以时而下。石瘕者，积在胞中，状如怀子，月事不以时下，故曰辨月事也。？？者，外结募原肌肉之间。癖者，内结隐僻膂脊肠胃之后，故曰别浅深也。然积者属脏陰也，故发有常处，不离其部。聚者属腑，陽也，故发无根本，忽聚忽散。</p><p>症不移，而可见，故类积，类？？也。瘕能移，有时隐，故类聚，类癖也。积聚，症瘕，肠覃，石瘕，？？癖之疾，皆得之于喜怒不节则伤脏，饮食过饱则伤腑，肠胃填满，汁液外溢，为外寒所袭，与内气血，食物凝结相成也。</p><h2>积聚难证</h2><p>2。积聚牢坚不软动，胃弱溏泻不堪攻，奔豚发作状欲死，气上冲喉神怖惊。</p><p>【注】积聚牢固不动，坚硬不软，则病深矣。胃弱食少，大便溏泻，不堪攻矣。五积之中，奔豚最为难治，若更发作，正气虚不能支，其状欲死，从少腹起，气上冲喉，神色惊怖，皆恶候也。</p><h2>积聚治法</h2><p>3。积聚胃强攻可用，攻虚兼补正邪安，气食积癖宜化滞，温白桃仁控涎丹。</p><p>【注】积聚宜攻，然胃强能食，始可用攻。若攻虚人，须兼补药，或一攻三补，或五补一攻，攻邪而不伤正，养正而不助邪，则邪正相安也。凡攻气食积癖，宜用秘方化滞丸，方在内伤门。攻积聚，症瘕，宜用温白丸，即万病紫菀丸，方倍川乌。攻血积，血瘕，宜用桃仁煎，即桃仁，大黄各一两，虻虫炒五钱，朴硝一两，共为末，先以醇醋一斤，用砂器慢火煎至多半钟，下末药搅良久，为小丸，前一日不吃晚饭，五更初，温酒送一钱，取下恶物如豆汁鸡肝。未下次日再服，见鲜血止药。如无虻虫，以？？虫代之，然不如虻虫为愈也。攻痰积，宜用控涎丹，方在痰饮门。</p><h2>疝证总括</h2><p>1。经云任脉结七疝，子和七疝主于肝，肝经过腹环陰器，任脉循腹里之原。疝证少腹引陰痛，冲上冲心二便难，厥吐瘕症狐出入，溃脓癃秘木？？顽。</p><p>【注】经曰：任脉为病，男子内结七疝，女子带下瘕聚。瘕聚者，即女子之疝也。七疝主任者，原以任脉起中极，循腹里也。七疝主肝者，盖以肝经过腹里，环陰器也。是以诸疝病，无不由是二经，故主之也。疝病之证，少腹痛引陰丸，气上冲心，不得二便者，为冲疝也。</p><p>少腹痛引陰丸，肝之逆气冲胃作吐者，为厥疝也。少腹之气不伸，左</p><p>右症块作痛者，为瘕疝也。卧则入腹，立则出腹入囊，似狐之昼则出穴而溺，夜则入穴而不溺者，为狐疝也。少腹痛引陰丸，横骨两端约文中状如黄瓜，内有脓血者，为？？疝也。少腹痛引陰丸，小便不通者，为癃疝也。少腹不痛，陰囊肿大顽硬者，为？？疝心。</p><h2>疝证同名异辨</h2><p>2。血疝便毒溃鱼口，？？？？气坠筋即疳，水疝胞痹皆癃疝，冲似小肠腰痛连。</p><p>【注】有谓血疝者，其证即便毒鱼口也。？？者疝，其证即？？疝也。</p><p>气疝者，即偏坠也。筋疝者，即下疳也。水疝小便不通，胞痹即膀胱气，皆癃疝也。冲疝证似小肠气，而更连腰痛也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231998.html' class='pagedaohang'>【上一篇】<i>:医宗金鉴四十三卷</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231996.html' class='pagedaohang'>【下一篇】<i>：医宗金鉴四十一卷</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>