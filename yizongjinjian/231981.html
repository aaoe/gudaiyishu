<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_惊风门</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">惊风门</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231982.html' class='pagedaohang'>【上一篇】<i>:痫证门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231980.html' class='pagedaohang'>【下一篇】<i>：初生门</i></a></span>
</ul>
<div class="articleContent" id="articleContent"> <h2>惊风总括</h2><p>心主惊兮肝主风，心热肝风作急惊，素虚药峻因成慢，吐泻后起慢脾风，急惊陽证有实象，慢脾陰证有虚形，慢惊半陰半陽证，虚实寒证要详明。</p><p>[注]</p><p>心藏神，心病故主惊也，肝属木，肝病故主风也，凡小儿心热肝盛，一触惊受风，则风火相搏，必作急惊之证也，若素禀不足，或因急惊用药过峻，暴伤元气，每致变成慢鷘之证，更有因吐泻既久，中气大虚，脾土衰弱，肝木乘虚而内生惊风者，名曰慢脾风也，三者致病之因即不同，故所现之证亦各异，急惊属陽，必有陽热有余等实象也，慢脾属陰，必有陰冷不足等虚象也，至于慢惊初得之时，陰陽尚未过损，或因急惊传变而成，其中常有夹痰夹热等证，如属半陰半陽，不比慢脾纯陰之病也，治者须详分虚实寒热以治之，庶不致误矣。</p><h2>惊风八候</h2><p>惊风八候搐搦掣，颤反引窜视之名，胕臂伸缩名为搐，十指开合搦状成，势若相扑谓之掣，颤则头肢动摇铃，反张身仰头向后，引状两手若开弓，窜则目直常似怒，视则睹物不转睛，内外左右分顺逆，须视急慢证皆同。</p><p>[注]</p><p>八候谓搐搦掣颤反引窜视是也，搐谓胕臂伸缩，搦谓十指开合，掣谓肩头相扑，颤谓手足动摇，反者身仰向后，引者手若开弓，窜则目直而似怒，视则睛露而不活，其搐以男左手女右手，男大指在外，女大指在内为顺，反是为逆，此候急惊慢惊同皆见之，虚实无所异焉，治者宜切记之。</p><h2>通关救急法</h2><p>惊风搐搦神昏愦，痰壅气塞在心胸，急用通关吹入鼻，无嚏则死有嚏生。</p><p>[注]</p><p>惊风搐搦，必神气昏愦，皆由痰壅气塞，壅结胸中而致，急用通关散吹入鼻内，无嚏者不治，有嚏者审其表裹虚实随证治之。</p><p>（通关散）</p><p>半夏生皂角细辛薄荷各等分共为细末，用笔管吹入鼻内少许。</p><h2>急惊风</h2><p>急惊触异心惊热，或由风矾火生风，暴发痰盛或热极，壮热烦急面唇红，痰壅气促牙关噤，二便秘涩脉数洪，惊用镇惊风至宝，牛黄攻痰凉膈清，平治羌活泻青等，化痰导赤共凉惊。</p><p>[注]</p><p>急惊风一证，有因目触异物耳闻异声，神散气乱而生者，有因心肝火盛，外为风寒郁闭，不得宣通而生者，有因痰热极盛而内动风者，然证多暴发壮热，烦急面红唇赤，痰壅气促，牙关噤急，二便秘涩，噤急者齿紧急不能开也，二便秘涩者，大便秘结而小便涩难也，脉洪数者主陽热也，触异致惊者，清热镇惊汤安神镇惊丸主之，火郁生风者，至宝丹主之，痰盛生惊者，牛黄丸攻下之，热极生风者，凉膈散清解之，病不甚者，则用平治之法，风热者，羌活散主之，肝热者，泻青丸主之，痰兼热者，清热化痰汤主之，心经热者，导赤散凉惊丸主之，惟在临证者审而用之。</p><p>（清热镇惊汤）柴胡薄荷麦冬去心栀子川黄连龙胆草茯神□藤□甘草生木通引加灯心竹叶调朱砂末服。</p><p>（方歌）</p><p>清热镇惊治外惊，柴胡薄荷麦门冬，栀子黄连龙胆草，茯神钓藤草木通。</p><p>（安神镇惊丸）</p><p>天竺黄茯神各五钱胆星枣仁炒麦冬去心赤芍当归各三钱薄荷叶黄连辰砂牛黄栀子木通龙骨各三钱煅青黛一钱</p><p>以上为细末，炼蜜丸如菉豆大，赤金箔为衣，量儿大小与之，淡姜汤化下。</p><p>（至宝丹）麻黄防风荆芥薄荷当归赤芍大黄芒硝川芎黄芩桔梗连翘去心白术土炒栀子石膏煅甘草生滑石全蝎去毒细辛天麻白附子羌活僵蚕炒川连独活黄蘖各等分</p><p>以上共为细末，炼蜜为丸，每丸重五分，量儿大小与之，姜汤化下。</p><p>（牛黄丸）黑牵牛白牵牛各七钱半胆星枳实麸炒半夏各五钱姜制牙皂二钱去皮弦大黄一两半以上研极细末，炼白蜜为丸，重五分，量儿大小与之，姜汤化下。</p><p>（凉膈散）</p><p>黄芩大黄连翘去心芒硝甘草生栀子薄荷引用竹叶生蜜煎服。</p><p>无汗者，加防风羌活。</p><p>（方歌）</p><p>凉膈散治膈热盛，栀翘芩薄芒硝黄，便秘硝黄加倍用，无汗更加羌活防。</p><p>（羌活散）羌活防风川芎薄荷天麻僵蚕炒甘草生川黄连柴胡前胡枳壳麸炒桔梗引用生姜水煎服。</p><p>（方歌）</p><p>羌活散风兼清热，羌防川芎薄荷叶，天麻僵蚕草黄连，柴胡前胡枳壳桔。</p><p>（泻青丸）龙胆草焙栀子大黄煨羌活防风各一钱川芎钱半</p><p>以上研末，炼蜜为丸，如梧桐子大，竹叶薄荷汤调下。</p><p>（清热化痰汤）橘红麦冬去心半夏姜制赤苓黄芩竹茹甘草生川连枳壳麸炒桔梗胆星引用生姜灯心水煎服。</p><p>（方歌）</p><p>清热化痰有橘红，麦冬半夏赤茯苓，黄芩竹茹生甘草，川连枳桔胆南星。</p><p>（泻心导赤清）方见木舌（凉惊丸）</p><p>龙胆草防风青黛各三钱□藤□二钱黄连五钱牛黄一钱</p><p>以上研细末，面糊为丸，如粟米大，量儿大小与之，金器煎汤化下。</p><h2>急惊后调理法</h2><p>急惊之后尚未清，痰热琥珀抱龙灵，神虚气弱痰兼热，清心涤痰功效呈。</p><p>[注]</p><p>急惊多用寒凉之药，亦急则治标之法，但得痰火稍退，即当调补气血，若过用寒凉，必致转成慢惊等证，故惊邪一退，余热尚在者，当用琥珀抱龙丸主之，若脾虚多痰者，宜清心涤痰汤主之。</p><p>（琥珀抱龙丸）人参琥珀茯神各五钱山药一两炒甘草四钱炙檀香三钱天竺黄枳壳麸炒枳实各五钱麸炒辰砂三钱胆星五钱赤金箔二十片以上为细末，炼蜜为丸，每丸重一钱，大儿一丸，小儿半丸，淡姜汤化下。</p><p>（清心涤痰汤）竹茹橘红半夏姜制茯苓枳实麸炒甘草生麦冬去心枣仁炒人参菖蒲南星川黄连引用生姜水煎服。</p><p>（方歌）</p><p>清心涤痰汤效灵，补正除邪两收功，参苓橘半连茹草，枳实菖枣星麦冬。</p><h2>慢惊风</h2><p>慢惊多缘禀赋弱，或因药峻损而成，缓缓搐搦时作止，面白青黄身则温，昏睡眼合睛或露，脉迟神惨大便青，气虚夹痰醒脾效，脾虚肝旺缓肝灵．</p><p>[注]</p><p>慢惊一证，或缘禀赋虚弱，土虚木盛者有之，或由急惊过用峻利之药以致转成此证者有之，发时缓缓搐搦，时作时止，面色淡黄，或青白相兼，身必温和，昏睡眼合，或睡卧露睛，脉来迟缓，神气惨惨，大便青色，此乃脾胃虚弱，治宜培补元气为主，虚而夹痰者，醒脾汤主之，脾虚肝旺者，缓肝理脾汤主之。</p><p>（醒脾汤）人参白术土炒茯苓天麻半夏姜制橘红全蝎去毒僵蚕炒甘草炙木香仓米胆南星引用生姜水煎服。</p><p>（方歌）</p><p>气虚夹痰醒脾治，参术天麻白茯苓，橘半全蝎僵蚕草，木香仓米胆南星。</p><p>（缓肝理脾汤）广桂枝人参白茯苓白芍药炒白术土炒陈皮山药炒扁豆炒研甘草炙引用煨姜大枣水煎服。</p><p>（方歌）</p><p>肝旺脾虚缓肝汤，桂枝参苓芍术良，陈皮山药扁豆草，煎服之时入枣姜。</p><h2>夹热夹痰慢惊</h2><p>慢惊夹热或夹痰，身热心烦口溢涎，宜以清心涤痰治，白丸柴芍六君煎。</p><p>[注]</p><p>慢惊之证，本无热可言，但脾虚虚热内生，故痰涎上泛，咽喉气粗，身热心烦，所谓虚夹痰热是也，痰热相兼者，清心涤痰汤主之，脾虚肝旺痰盛者，青州白丸子柴芍六子君汤主之。</p><p>（清心涤痰汤）方见急惊后调理法。</p><p>（青州白丸子）生川岛五钱去皮脐生半夏七两南星三两生白附子二两生</p><p>以上为末，盛生绢袋内，用井花水摆出粉，未尽再摆，以粉尽为度，罝磁盆内，日晒夜露，每早撇去旧水，别用新水搅，春五日，夏三日，秋七日，冬十日，去水晒干，研为细末，用糯米粉煎粥清丸菉豆大，每服三五丸，薄荷汤送下。</p><p>（柴芍六君子汤）人参白术土炒茯苓陈皮半夏姜制甘草炙柴胡白芍炒□藤□引用姜枣水煎服。</p><p>（方歌）</p><p>脾虚木旺风痰盛，四君人参术草苓，痰盛陈半因加人，肝风更用柴芍藤。</p><h2>慢脾风</h2><p>肝盛脾衰金气弱，金失承制木风生，每因吐泻伤脾胃，闭目摇头面唇青，额汗昏睡身肢冷，舌短声哑呕澄清，温中补脾为主剂，固真理中随病情．</p><p>[注]</p><p>慢脾风一证，多缘吐泻即久，脾气大伤，以致土虚不能生金，金弱不能制木，肝木强盛，惟脾是克，故曰脾风，闭口摇头，面唇青黯，额汗昏陲，四肢厥冷，舌短声哑，频呕清水，此乃纯陰无陽之证，逐风则无风可逐，治惊则无惊可治，惟宜大补脾上，生胃回陽为主，吐泻亡陽者，温中补脾汤主之，大病后成、固真汤主之，四肢厥冷者，理中汤加附子主之。</p><p>（温中补脾汤）</p><p>人参黄耆蜜炙白术土炒干姜附子制半夏姜制陈皮茯苓砂仁肉桂去粗皮研白芍炒焦甘草炙丁香引用煨姜水煎服。</p><p>（方歌）</p><p>慢脾温中补脾汤，参耆白术共干姜，陈半附苓缩砂桂，白芍甘草共丁香（固真汤）人参白术土炒肉桂去粗皮白茯苓山药炒黄耆蜜炙甘草湿纸里透附子去皮脐汤泡浸引用姜枣水煎服。</p><p>（方歌）</p><p>固真汤治慢脾风，人参白术桂茯苓，山药黄耆煨甘草，附子浸泡最宜精。</p><p>（理中汤）方见不乳。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/231982.html' class='pagedaohang'>【上一篇】<i>:痫证门</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/231980.html' class='pagedaohang'>【下一篇】<i>：初生门</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>