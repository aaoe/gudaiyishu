<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_辨霍乱病脉证并治篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">辨霍乱病脉证并治篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232245.html' class='pagedaohang'>【上一篇】<i>:辨可汗病脉证篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232243.html' class='pagedaohang'>【下一篇】<i>：辨痉湿暍病脉证并治篇</i></a></span>
</ul>
<div class="articleContent" id="articleContent"> <p class="h1-p">霍乱者，因风寒暑热，饮食生冷之邪，杂揉交病于中，正不能堪，一任邪之挥霍撩乱，故令三焦混淆，清浊相干，乱于肠胃也。表甚，则有头痛身痛，发热恶寒之证；里甚，则有呕吐泻利，腹中大痛之证；寒甚，则转筋厥逆冷汗；暑甚，则大渴引饮不已。病既不同，治亦各异，惟在详审其因，分而疗之，庶卒然之顷，不致有误矣。</p><p>□</p><p>问曰：病有霍乱者何？答曰：呕吐而利，此名霍乱。</p><p>【注】</p><p>问曰：病有霍乱者，其状何似？答曰：卒然呕吐、泻利者，是名霍乱也。</p><p>【集注】</p><p>成无己曰：三焦者，水谷之道路。邪在上焦，则吐而不利；在下焦，则利而不吐；在中焦，必既吐且利。以饮食不节，寒热不调，清浊相干，陰陽乖隔，而成霍乱。轻者只曰吐泻，重者挥霍撩乱，故曰霍乱。</p><p>□</p><p>问曰：病发热，头痛，身疼，恶寒，吐利者，此属何病？答曰：此名霍乱，自吐下，又利止，复更发热也。</p><p>【注】</p><p>此承上条，以详出其证也。头痛身疼，发热恶寒，在表之风、寒、暑、热为病也；呕吐泻利，在里之饮食、生冷为病也，具此证者，名曰霍乱。若自呕吐已，又泻利止，仍有头痛身疼恶寒，更复发热，是里解而表不解也，宜用藿香正气汤或香薷饮，散而和之可也。若不头痛身疼，恶寒吐泻，汗出发热，渴而引饮，是表解而里未解也，宜辰砂六一散或白虎加人参汤，补而清之可也。</p><p>【集注】</p><p>方有执曰：发热、头痛、身疼、恶寒，外感也。吐利，内伤也。上以病名求病证，此以病证实病名，反复详明之意。</p><p>程应旄曰：霍乱之证，仅见呕吐而利，谁不知责重中焦者！若病有发热头痛，身疼恶寒，夹此吐利而来，表里之间，仓卒难辨，故从属定名，破去伤寒之称，名曰霍乱，不欲人以表惑里也。</p><p>沈明宗曰：吐利已止，复更发热，乃里气和而表邪未解，当从解表之法。或无表证，但有腹痛吐利，此为里邪未解，当以和里为主。</p><p>伤寒，其脉微涩者，本是霍乱，今是伤寒，却四、五日至陰经上，转入陰必利，本呕下利者，不可治也。欲似大便而反失气，仍不利者，此属陽明也，便必□，十三日愈，所以然者，经尽故也。</p><p>【注】</p><p>此承上条辨发热、头痛、身疼、恶寒、吐利等证，为类伤寒之义也。若有前证而脉浮紧，是伤寒也。今脉微涩，本是霍乱也。然霍乱初病，即有吐利，伤寒吐利，却在四、五日后邪传入陰经之时，始吐利也。此本是霍乱之即呕吐，即下利，故不可作伤寒治之，俟之自止也。若止后似欲大便，而去空气，仍不大便，此属陽明也。然属陽明者，大便必□，虽大便□，乃伤津液之□，未可下也，当俟至十三日经尽，胃和津回，便利自可愈矣。若过十三日大便不利，为之过经不解，下之可也。</p><p>【集注】</p><p>魏荔彤曰：此申解霍乱病，似乎伤寒，应为辨明孰为伤寒之吐利，孰为霍乱之吐利，以定治法无误也。伤寒中之吐利，有六经形证；而霍乱中之吐利，有表里陰陽，俱应一一辨明，方有确见，而不摇惑也。</p><p>□</p><p>下利后，当便□，□则能食者愈。今反不能食，到后经中，颇能食，复过一经能食，过之一日当愈，不愈者，不属陽明也。</p><p>【注】</p><p>此申上条下利后便必□之义也。凡下利后，肠胃空虚，津液匮乏，当大便□，□则能食者，是为胃气复至，十三日津回，便利自当愈也。今反不能食，是为胃气未复，俟到十三日后，过经之日，若颇能食，亦当愈也。如其不愈，是为当愈不愈也。当愈不愈者，则可知不属十三日过经便□之陽明，当属吐利后胃中虚寒不食之陽明，或属吐利后胃中虚燥之陽明也。此则非药不可，俟之终不能自愈也，理中、脾约，择而用之可矣。</p><p>【集注】</p><p>张璐曰：若利止而不能食，邪热去而胃气空虚也，俟过一经，胃气渐复，自能食矣。</p><p>□</p><p>霍乱，头痛发热，身疼痛，热多欲饮水者，五苓散主之，寒多不用水者，理中丸主之。</p><p>【注】</p><p>霍乱者，水饮内发，故吐泻交作也。风寒外袭，故头痛发热，身疼痛也。热多欲饮水者，是饮热也，主五苓散以两解其饮热。若不欲饮水者，是中寒也，主理中丸以独温其中。理中丸，即理中汤和剂作丸也。</p><p>【集注】</p><p>方有执曰：霍乱，热多欲饮水者，陽邪盛也。寒多不用水者，陰邪盛也。五苓散者，水行则热泻，是亦两解之谓也。理，治也，料理之谓。中，里也，里陰之谓。参、术之甘温里也，甘草甘平和中也，干姜辛热散寒也。</p><p>沈明宗曰：此言霍乱须分寒热而治也。头痛、发热、身疼痛者，风寒伤于表也，外风而挟内热，饮食以致吐利，必欲饮水，当以五苓散两解表里，使邪从汗出，里邪即从小便而去。不欲饮水者，寒多无热，胃陽气虚，当以理中丸温中散寒为主，此以表里寒热辨证治病也。</p><p>□</p><p>吐利止，而身痛不休者，当消息和解其外，宜桂枝汤小和之。</p><p>【注】</p><p>霍乱吐利已止，而身痛不休者，此里和而表未和，当消息轻重以治之，故宜桂枝汤，小汗以和其外也。</p><p>【集注】</p><p>方有执曰：吐利止，里和也。身痛，表退而新虚也。消息，犹言斟酌也。桂枝汤固卫以和表也。小和，言少少与服，不令过度之意也。</p><p>程应旄曰：吐利俱止，毫无霍乱证矣，仅是身痛不休，方可从桂枝例。一和解其外，以其中有芍药之寒，故犹当消息，犹曰小和。况吐利未止，敢恣意于寒凉也哉！</p><p>张锡驹曰：本经凡言小和、微和者，谓微邪而??庸大攻也。</p><p>□</p><p>既吐且利，小便复利，而大汗出，下利清谷，内寒外热，脉微欲绝者，四逆汤主之。</p><p>【注】</p><p>霍乱之为病，即吐且利，津液内亡，小盒饭少，而无汗。今小便复利，而大汗出，下利清谷，脉微欲绝者，是外之陽虚，不能固护；内之陰寒，独盛于中，内真寒而外假热也。故不用理中，而以四逆主之也。</p><p>【集注】</p><p>成无已曰：吐利亡津液，则小盒饭少，小便复利而大汗出，津液不禁，陽气大虚也。</p><p>脉微为亡陽，若无外热，但内寒下利清谷，为纯陰证。此以外热为陽未绝，犹可与四逆汤救之。</p><p>吴人驹曰：既吐且利，而大汗出，则泄路尽开，而小便又复利，云复利者，反不欲其利，而为收藏之地也。下利清谷，内寒外热，且脉微欲绝，一线之微陽，挽回诚为不易，四逆之施，讵可缓乎？</p><p>□</p><p>吐利汗出，发热恶寒，四肢拘急，手足厥冷者，四逆汤主之。</p><p>【注】</p><p>霍乱，吐利汗出，发热恶寒，四肢拘急，手足厥冷者，乃中外皆寒之证也，宜四逆汤</p><p>助陽以胜陰也。</p><p>【集注】</p><p>方有执曰：吐利，四肢拘急，手足厥冷，里陰盛也；汗出，发热，恶寒，表陽虚也，宜四逆汤中外合救之剂也。</p><p>程知曰：吐利而复汗出，陽气几于走失矣。发热、恶寒、为陽未尽亡，四肢拘急，手足厥冷，不得不用四逆以助陽退陰也。又按少陰证云；恶寒身蜷而利，手足厥冷者不治。又云：下利恶寒而蜷卧，手足温者可治。此之吐、利、汗出，四肢拘急，手足厥冷，而用四逆治之者，以有发热一证也。发热为陽未尽亡，犹是病人生机。故经又曰：吐利手足不逆冷，反发热者不死。</p><p>□</p><p>吐已下断，汗出而厥，四肢拘急不解，脉微欲绝者，通脉四逆加猪胆汁汤主之。</p><p>【注】</p><p>霍乱吐、下已止，汗出而厥，四肢拘急，脉微欲绝者，乃中寒盛极，阻格陽气不达于四肢也，宜通脉四逆汤加猪胆汁，从陰以通陽也。</p><p>【集注】</p><p>成无己曰：吐已下断，津液内竭，则不当汗出而厥。今汗出而厥，四肢拘急不解，脉微欲绝者，陽气大虚，陰气独盛也。若纯与陽药，恐陰为格拒，或呕或躁，不得复入也。与通脉四逆汤加猪胆汁，胆苦入心而通脉，胆寒补肝而和陰，引陽药使不被格拒。『内经』曰：微者逆之，甚者从之。此之谓也。</p><p>方有执曰：已，止也。下，即利也。断，绝也。言吐、利两皆止绝，而又以其余证之不解者，更出其治也。</p><p>□</p><p>恶寒脉微而腹利。利止，亡血也，四逆加人参汤主之。</p><p>【按】</p><p>利止亡血，如何用大热补药？利止，当是「利不止」。亡血，当是「亡陽」。</p><p>【注】</p><p>霍乱吐、下已止，若恶寒、脉微而复利，利不止者，是陽气虚也，宜四逆加人参，益其陽补其气也。</p><p>【集注】</p><p>林澜曰：霍乱要在审察寒热而治。若果夏月中暑霍乱，脉虚小便赤少，不可用附子、干姜，须仔细辨之，利止脉微而恶寒，乃可用耳。又曰：中暑霍乱，只宜五苓散，加香薷、?q豆、葛根、姜汁、炒黄连之类治之。</p><h2>四逆加人参汤方</h2><p>于四逆汤方内，加人参一两，余根据四逆汤方</p><p>□</p><p>吐利发汗、脉平，小烦者，以新虚不胜谷气故也。</p><p>【注】</p><p>霍乱，吐已利断，汗出已止，脉平和者，内外俱解也，法当食，食之小烦者，以吐下后新虚，不胜谷气故也，节其饮食，自可愈矣。</p><p>【集注】</p><p>郑重光曰：吐、利、发汗、脉平，陰退陽回，乃有此象，犹以新虚不胜谷气，而致小烦。盖霍乱吐、利，??时不可便与饮食，以胃气逆反，仓廪未固，不可便置米耳！</p><p>张锡驹曰：霍乱一病，夏秋最多，是风寒暑湿之邪，中人皆能病霍乱，非止一寒邪也。若吐、利过甚，损伤中焦之气，以致陰陽间隔，手足厥冷，脉微欲绝，不多饮水者，无分寒暑，皆宜四逆理中治之。盖邪盛而正实者，当泻其邪；邪盛而正衰者，宜扶其正。况夏月之时，陽气浮于外，陰气伏于内，复以冷风寒其形，冷水寒其胃，内外皆寒，风暑之邪，未有不乘虚入于陰经者。所以夏月只有陰证，而无伤寒，今人患暑证死，而手足指甲皆青者，陰证也。古人以大顺治暑，良有以也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232245.html' class='pagedaohang'>【上一篇】<i>:辨可汗病脉证篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232243.html' class='pagedaohang'>【下一篇】<i>：辨痉湿暍病脉证并治篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>