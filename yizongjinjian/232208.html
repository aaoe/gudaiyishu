<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·订正仲景全书金匮要略注正误存疑篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·订正仲景全书金匮要略注正误存疑篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232209.html' class='pagedaohang'>【上一篇】<i>:订正仲景全书金匮要略注·金匮要略存疑</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232207.html' class='pagedaohang'>【下一篇】<i>：订正仲景全书金匮要略注·果实菜谷禁忌并治第二十五</i></a></span>
</ul>
<div class="articleContent" id="articleContent"> <h2>订正仲景全书金匮要略注正误存疑篇</h2><p>『金匮要略』一书，其世远而就阙误也，与『伤寒论』等。如□饦之「□」字，与缓中补虚用大黄□虫圆主之之类，俱不可以为法。爰加斟酌其改移删补诸式，与夫存疑之二十八条，悉仿『伤寒论』叙次云。</p><p>补注：正误各条置于引号内者为改正正确者，置于中括号内者为应删错误原文。</p><h2>藏府经络先后第一</h2><p>师曰：病人语声寂然，喜惊呼者，骨节间病；语声谙谙然，不彻者，心膈间病；语声啾啾然，细而长者，「腹」〔头〕中病。</p><p>【按】</p><p>头中病之「头」字，当是「腹」字，经中从无头中病之文，且文义不属，当改之。</p><p>师曰：吸而微数，其病在中焦，实也，当下之即愈，虚者不治。在上焦者，其吸「远」〔促〕；在下焦者，其吸「促」〔远〕，此皆难治。呼吸动摇振振者，不治。</p><p>【按】</p><p>吸促之「促」字，当是「远」字，吸远之「远」字，当是「促」字；方合病义，当移之。</p><p>问曰：〔寸脉沉大而滑，沉则为实，滑则为气，实气相搏，〕「厥」〔血〕气入藏即死，入府即愈，此为卒厥，何谓也？师曰：唇口青，身冷，为入藏，即死；如身和，汗自出，为入府，即愈。</p><p>【按】</p><p>「寸脉沉大而滑，沉则为实，滑则为气，实气相搏」之十八字，文理不顺，衍文也，当删之。血气入藏之「血」字，当是「厥」字，始与卒厥相合，当改之。</p><p>问曰：陽病十八，何谓也？师曰：头痛，项、腰、脊、臂、脚掣痛。陰病十八，何谓也？师曰：欬，上气，喘，哕，咽，肠鸣，胀满，心痛，拘急。五藏病各有十八，合为九十病；人又有六微，微有十八病，合为一百八病。五劳、七伤、六极，妇人三十六病，不在其中。清邪居上，浊邪居下，大邪中表，小邪中里，「漀」〔□〕饦之邪，从口入者，宿食也。五邪中人，各有法度，风中于前，寒中于暮，湿伤于下，雾伤于上，风令脉浮，寒令脉急，雾伤皮腠，湿流关节，食伤脾胃，极寒伤经，极热伤络。</p><p>【按】</p><p>字典无「□」字，当是「漀」字，漀音倾，侧水也。后之积聚门，□气之「□」字，亦误。</p><p>问曰：病有急当救里救表者，何谓也？师曰：病，医下之，续得下利清谷不止，身体疼痛者，急当救里；后身体疼痛，清便自调者，急当救表也。</p><p>【按】</p><p>此条注，详见『伤寒论·太陰篇』内，故不复释。</p><p>夫诸病在藏，欲攻之，当随其所得而攻之，如渴者「小便不利」，与猪苓汤，余皆仿此。</p><p>【按】</p><p>如渴者之下，当有「小便不利」四字，必是遗失，当补之。</p><h2>痉湿暍第二</h2><p>病者，身热足寒，颈项强急，恶寒，时头热，面赤，目赤，独头动摇，卒口噤，背反张者，痉病也。〔若发其汗者，寒湿相搏，其表益虚，即恶寒甚，发其汗已，其脉如蛇〕。</p><p>【按】</p><p>「痉病也」之下诸句，与上文义不属。与后条之为欲解脉如故诸句，文义相属，宜分于彼。</p><p>太陽病，发热无汗，〔反〕寒者，名曰刚痉。</p><p>【按】</p><p>反恶寒之「反」字，衍文也。玩痉病之条自知，当恶寒也，宜删之。</p><p>「若发其汗者，寒湿相搏，其表益虚，即恶寒甚，发其汗已，其脉如蛇，」〔暴腹胀大者，〕为欲解，脉如故，反伏弦者，痉。</p><p>【按】</p><p>「暴腹胀大者」五字，衍文也，当删之。</p><h2>疟病第四</h2><p>师曰：疟脉自弦，弦数者多热，弦迟者多寒，弦「沉」〔小〕紧者下之差，弦迟者可温之，弦「浮」紧者，可发汗针灸也，弦「滑」〔浮〕大者，可吐之，弦数者，风发也，以饮食消息止之。</p><p>【按】</p><p>弦小紧者之「小」，当是「沉」字，则有可下之理。弦紧者，当是「弦浮紧」，则有可发汗之理。弦浮大者，当是「弦滑大」，则有可吐之理。且不遗本文疟脉自弦之意，当改之补之。</p><p>师曰：陰气孤绝，陽气独发，则热而少气、烦冤，手足热而欲呕，名曰瘅疟；若但热不寒者，邪气内藏于心，外舍分肉之间，令人消铄肌肉。</p><p>【按】</p><p>此言瘅疟，其文脱简，『内经』已详，不复释。</p><p>温疟者，其脉如平，身无寒，但热，骨节疼烦，时呕，白虎加桂枝汤主之。</p><p>【按】</p><p>此言温疟，其文脱简，『内经』已详，不复释。</p><p>疟多寒者，名曰牝疟，蜀漆散主之。</p><p>【按】</p><p>此言牝疟，其文脱简，『内经』已详，不复释。</p><h2>中风历节第五</h2><p>「寸口脉「浮」〔迟〕而缓，「浮」〔迟〕则为「风」〔寒〕，缓则为虚；荣缓则为亡血，卫缓则为中风；邪气中经，」〔寸口脉浮而紧，紧则为寒，浮则为虚，寒虚相搏，邪在皮肤，〕〔浮者血虚，〕络脉空虚，贼邪不泻，或左或右；邪气反缓，正气即急，正气引邪，喎僻不遂。邪在于络，肌肤不仁；邪在于经，即重不胜；邪入于府，即不识人；邪入于藏，舌即难言，口吐涎。</p><p>【按】</p><p>「寸口脉浮而紧，紧则为寒，浮则为虚，寒虚相搏，邪在皮肤」，此五句原文在本条之首，当在后条之首。「寸口脉迟而缓，迟则为寒，缓则为虚；荣缓则为亡血，卫缓则为中风；邪气中经」，此六句原文在后条，当在此条之首，文气始各得相属，必系错简，当移之。其中有浮者血虚一句，必是衍文，当删之。寸口脉迟而缓，迟则为寒，二「迟」字当是「浮」字，「寒」字当是「风」字，始得文义了然，且迟缓二脉不能并见，当改之。</p><p>「寸口脉浮而紧，紧则为寒，浮则为「风」〔虚〕，寒「风」〔虚〕相搏，邪在皮肤，」〔寸口脉迟而缓，迟则为寒，缓则为虚；荣缓则为亡血，卫缓则为中风；邪气中经，〕则身痒而瘾疹；心气不足，邪气入中，则胸满而短气。</p><p>【按】</p><p>「浮则为虚，寒虚相搏」二「虚」字，应是「风」字，当改之。</p><p>味酸则伤筋，筋伤则缓，名曰泄；咸则伤骨，骨伤则痿，名曰枯；枯泄相搏，名曰断「绝」〔泄〕。荣气不通，卫不独行，荣卫俱微，三焦无所御，四属断绝，身体羸瘦，独足肿大，黄汗出，胫冷，假令发热，便为历节也。病历节，不可屈伸，疼痛，鸟头汤主之。</p><p>【按】</p><p>名曰断泄之「泄」字，当是「绝」字，始与下文相属，当改之。</p><p>诸肢节疼痛，身体□羸，脚肿如脱，头眩短气，「嗢嗢」〔温温〕欲吐，桂枝芍药知母汤主之。</p><p>【按】</p><p>温温应是「嗢嗢」，当改之。</p><h2>血痹虚劳第六</h2><p>人年五、六十，其病脉大者，痹挟背行，〔若肠鸣，〕马刀挟「瘰」〔瘿〕者，皆为劳得之。</p><p>【按】</p><p>「若肠鸣」三字，与上下文不属，必是错简，当删之。挟瘿之「瘿」字，当是「瘰」字，且先劳后瘰、先瘰后劳者有之，从未见劳、瘿先后病也，当改之。</p><p>劳之为病，其脉浮大，手足烦，春夏剧，秋冬差，陰「虚」〔寒〕精自出，酸削不能行。</p><p>【按】</p><p>陰寒精自出之「寒」字，应是「虚」字，当改之。</p><p>男子面色白者，主渴及亡血，卒喘悸。〔脉浮者，里虚也。〕</p><p>【按】</p><p>「脉浮者，里虚也」句，当是衍文。</p><p>夫失精家，少腹弦急，陰头寒，目眩，发落，脉极虚、芤、迟，为清谷亡血失精。〔脉得诸芤动微紧，男子失精，女子梦交，桂枝龙骨牡蛎汤主之。〕</p><p>【按】</p><p>此条「脉得诸芤…」五句，与上文义不属，衍文也。另分一条，在本门十二条之次。</p><p>脉弦而大，弦则为减，大则为芤，减则为寒，芤则为虚，虚寒相搏，此名为革，妇人则半产漏下，男子则亡血失精。</p><p>【按】</p><p>此条注详见『伤寒论·办脉篇』内，故不复释。</p><p>五荣极虚，羸瘦，腹满，不能饮食，「缓中补虚」。食伤、忧伤、饮伤、房室伤、饥伤、劳伤、经络荣卫气伤，内有干血，肌肤甲错，两目黯黑，〔缓中补虚，〕大黄□</p><p>虫圆主之。</p><p>【按】</p><p>两目黯黑句下「缓中补虚」四字，当在不能饮食之下，必是传写之□，当移之。</p><h2>肺痿肺痈欬嗽上气第七</h2><p>问曰：病欬逆，脉之，何以知此为「肺痿」肺痈？当有脓血，吐之则死，其脉何类？</p><p>师曰：寸口脉「浮」〔微〕而数，「浮」〔微〕则为风，数则为热，「浮」〔微〕则汗出，数则恶寒。风中于卫，呼气不入；热过于荣，吸而不出。风伤皮毛，热伤血脉。风舍于肺，其人则咳，口干，喘满，咽燥不渴，时唾浊沫，时时振寒。热之所过，血为之凝滞，畜结痈脓，吐如米粥。始萌可救，脓成则死。</p><p>【按】</p><p>肺痈之上，当有「肺痿」二字，不然本文论肺痿之义，则无着落，必是脱简，当补之。脉微之三「微」字，当是三「浮」字，始与文气相属，当改之。</p><p>「火」〔大〕逆上气，咽喉不利，止逆下气者，麦门冬汤主之。</p><p>【按】</p><p>大逆上气之「大」字，当是「火」字，文义病药始相属，当改之。</p><h2>腹满寒疝宿食第十</h2><p>腹满时减，复如故，此为寒，当与温药「，宜厚朴生姜甘草半夏人参汤主之」。</p><p>【按】</p><p>此篇无治虚寒腹满之方，当与温药之下，当有「宜厚朴生姜甘草半夏人参汤主之」十四字，必是脱简。阅『伤寒论·太陰篇』自知，当补之。</p><p>病者痿黄，「燥」〔躁〕而不渴，「胃」〔胸〕中寒实，而利不止者死。</p><p>【按】</p><p>躁而不渴当是「燥而不渴」，文气通顺。胸中寒实当是「胃中寒实」，若是胸中寒实，如何曰下利不止者死，当改之。</p><p>〔其脉数而紧，乃弦，状如弓弦，按之不移，脉弦数者，〕〔当下其寒；〕脉紧大而迟者，必心下坚，「当下其寒，」脉大而紧者，陽中有陰，可下之。</p><p>【按】</p><p>「其脉数而紧，乃弦，状如弓弦，按之不移，脉数弦者」之十九字，当是衍文，阅『伤寒论·辨脉法』自知，删之。「当下其寒」四字，当在必心下坚之下，文义始属，当移之。</p><p>□下「满」〔偏〕痛，发热，其脉紧弦，此寒也，以温药下之，宜大黄附子汤。</p><p>【按】</p><p>□下偏痛之「偏」字，当是「满」字，当改之。</p><p>按之心下满痛「有潮热」者，此为实也，当下之，宜大柴胡汤。</p><p>【按】</p><p>「按之心下满痛」之下，当有「有潮热」三字，若无此三字，则不当与大柴胡汤，当补之。</p><p>腹痛，脉弦而紧，弦则卫气不行，即恶寒，紧则不欲食，邪正相搏，即为寒疝。遶脐痛苦，发则「自」〔白〕汗出，手足厥冷，〔其脉沉紧者，〕大乌头煎主之。</p><p>【按】</p><p>此条脉重出，下条有证无脉，「其脉沉紧者」五字，当在下条里急之下。然脉弦而紧，是劲急之甚，当属寒疝之重者。其白汗之「白」字，当是「自」字，改之。下条「其脉沉紧者」，是里痛之脉，当属寒疝之轻者，当移之。</p><p>寒疝，腹中痛，及□痛里急，「其脉沉紧者，」当归生姜羊肉汤主之。</p><p>【按】</p><p>「□痛里急」之下，当有上条「其脉沉紧者」五字。</p><p>寒疝，腹中痛，逆冷，手足不仁，若身疼痛，灸刺、诸药不能治，〔抵当〕乌头桂枝汤主之。</p><p>【按】</p><p>「抵当」二字，衍文也。</p><p>问曰：人病有宿食，何以别之？师曰：寸口脉浮而大，按之反涩，尺中亦「大」〔微〕而涩，故知有宿食，大承气汤主之。</p><p>【按】</p><p>尺中亦微而涩之「微」字，当按『伤寒论』作「大」字是，当改之。</p><h2>五藏风寒积聚第十一</h2><p>肺中风者，口燥而喘，「头」〔身〕运而「身」重，冒「风」而肿胀。</p><p>【按】</p><p>身运而重当是「头运而身重」，冒而肿胀当是「冒风而肿胀」，乃与文义始为相属，当改之补之。</p><p>肝中寒者，〔两臂不举，舌本燥，〕喜太息，胸中痛，不得转侧，食则吐〔而汗出〕也。</p><p>【按】</p><p>「两臂不举，舌本燥」二句，「而汗出」三字，文义不属，必是错简，不可为后世法，不释。</p><p>肝着，其人常欲蹈其胸上，先未苦时，但欲饮热〔，旋覆花汤主之〕。</p><p>【按】</p><p>「旋覆花汤主之」六字，与肝着之病不合，当是衍文。</p><p>心伤者，其人劳倦，即头面赤而下重，心中痛而自烦，发热，当脐跳，其脉「沉」〔弦〕，此为心藏伤所致也。</p><p>【按】</p><p>其脉弦之「弦」字，当是「沉」字，沉为肾脉，文义相属，当改之。</p><p>邪哭使魂魄不安者，血气少也，血气少者，属于心，心气虚者，其人则畏，合目欲眠，梦远行而精神离散，魂魄妄行，陰气衰者为「狂」〔癫〕，陽气衰者为「癫」〔狂〕。</p><p>【按】</p><p>陰气衰者为癫之「癫」字，当是「狂」字；陽气衰者为狂之「狂」字，当是「癫」字。『内经』曰：重陰者癫，重陽者狂，当改之。</p><p>趺陽脉浮而涩，浮则胃气强，涩则小便数，浮涩相搏，大便则坚，其脾为约，麻子仁丸主之。</p><p>【按】</p><p>此条注详见『伤寒论·陽明篇』内，故不复释。</p><p>问曰：病有积，有聚，有「漀」〔□〕气，何谓也？师曰：积者，藏病也，终不移；聚者，府病也，发作有时，展转痛移，为可治。「漀」〔□〕气者，□下痛，按之则愈，复发为「漀」〔□〕气。诸积大法：脉来细而附骨者，乃积也。寸口，积在胸中；微出寸口，积在喉中；关上，积在脐傍；上关上，积在心下；微下关，积在少腹；尺中，积在气冲；脉出左，积在左；脉出右，积在右；脉两出，积在中央；各以其部处之。</p><p>【按】</p><p>□作漀解，见首篇。</p><h2>惊悸吐衄下血胸满瘀血第十二</h2><p>病人面无血色，无寒热，脉「浮」〔沉〕弦者，衄；脉「沉」〔浮〕弱，手按之绝者，下血；烦欬者，必吐血。</p><p>【按】</p><p>脉沉当是「脉浮」，脉浮当是「脉沉」，文义始属，当改之。</p><p>寸口脉弦而大，弦则为减，大则为芤，减则为寒，芤则为虚，寒虚相搏，如名曰革，妇人则半产漏下，男子则亡血。</p><p>【按】</p><p>此条注详见『伤寒·辨脉篇』内，故不复释。</p><p>心气「有余」〔不足〕，吐血衄血，泻心汤主之。</p><p>【按】</p><p>心气「不足」二字，当是「有余」二字，若是不足，如何用此方治之，当改之。</p><h2>痰饮欬嗽第十三</h2><p>夫病人饮水多，必暴喘满。凡食少饮多，水停心下，甚者则悸，微者短气。〔脉双弦者寒也，皆大下里虚，脉偏弦者饮也。〕</p><p>【按】</p><p>微者短气句下，古本有「脉双弦者寒也……」诸句，文义不属，另分一条，在本门二十七条之次。</p><p>假令「病」〔瘦〕人脐下有悸，吐涎沫而「巅」〔癫〕眩，此水也，五苓散主之。</p><p>【按】</p><p>瘦人之「瘦」字，当是「病」字，癫眩之「癫」字，当是「巅」字，巅者头也，文义始属，当改之。</p><p>夫心下有留饮，其人背寒冷如掌大。留饮者，□下痛引缺盆，咳嗽则转甚。胸中有留饮，其人短气而「喘」〔渴〕，四肢历节痛。〔脉沉者，有留饮。〕</p><p>【按】</p><p>此条古本于四肢历节痛之下，有「脉沉者，有留饮」一句，当另为一条，始合论脉之义。短气而渴之「渴」字，当是「喘」字，四肢上，当有缺文。</p><p>病者脉伏，其人欲自利，利反快，「此为留饮欲去故也；」虽利，心下续坚满，〔此为留饮欲去故也，〕甘遂半夏汤主之。</p><p>【按】</p><p>心下续坚满句下，「此为留饮欲去故也」八字，当在利反快之下，此传写之□，当移之。</p><p>水在心，心下坚筑短气，恶水不欲饮。水在肺，吐涎沫，欲饮水。水在脾，少气身重。水在肝，□下支满，嚏而痛。水在肾，「脐」〔心〕下悸。</p><p>【按】</p><p>心下悸之「心」字，当是「脐」字，当改之。</p><p>支饮「腹」〔胸〕满者，厚朴大黄汤主之。</p><p>【按】</p><p>支饮胸满之「胸」字，当是「腹」字，若是「胸」字，无用承气汤之理，当改之。</p><p>脉弦「迟」〔数〕有寒饮，冬夏难治。</p><p>【按】</p><p>脉弦数之『数』字，当是『迟』字，始与寒饮之理合，当改之。</p><p>欬逆倚息不得卧，小青龙汤主之。青龙汤「汗」〔下〕已，多唾，口燥，寸脉沉，尺脉微，手足厥逆，气从少腹上冲胸咽，手足痹，其面翕热如醉状，因复下流陰股，小便难，时复冒者，与茯苓桂枝五味甘草汤，治其气冲。</p><p>【按】</p><p>小青龙汤下已之「下」字，当是「汗」字，盖大、小青龙汤，皆汗剂也，当改之。</p><h2>消渴小便利淋第十四</h2><p>厥陰之为病，消渴，气上冲心，心中疼热，饥而不欲食，食即吐蛔，下之利不止。</p><p>【按】</p><p>此条是『伤寒论』厥陰经正病，与杂病消渴之义不同，必是错简。</p><p>寸口脉浮而迟，浮即为虚，迟即为劳，虚则卫气不足，劳则荣气竭。</p><p>【按】</p><p>此条当在『虚劳篇』中，错简在此。</p><p>趺陽脉浮而数，浮即为气，数即消谷，而大「便」坚，气盛则溲数，溲数即坚，坚数相搏，即为消渴。</p><p>【按】</p><p>而大坚句不成文，大字下，当有「便」字，当补之。</p><h2>水气病第十五</h2><p>〔少陰脉，紧而沉，沉则为水，小便即难，〕脉得诸沉者，当责有水，身体肿重。</p><p>【按】</p><p>脉得诸沉者一条，乃始论水气病之脉，当列于篇首。但古本脉得诸沉之上，有「少陰脉紧而沉…」四句，文义不属，并有脱简，不释，且删之。</p><p>夫水病人，目下有卧蚕，面目鲜泽，脉伏，其人消渴。〔病水腹大，小便不利，其脉沉绝者，有水，可下之。〕</p><p>【按】</p><p>其人消渴之下，古本有「病水腹大，小便不利，其脉沉绝者，有水可下之」四句，与上文义不属，当另分为一条，在本门五条之次，始合里水脉证。</p><p>里水者，一身面目黄肿，其脉沉，小便不利，故令病水，假如小便自利，此亡津液，故令渴也。〔越婢加术汤主之。〕</p><p>【按】</p><p>「越婢加术汤主之」七字，当在后太陽病脉浮而紧条内，发汗即愈之下，文义始属，必是错简在此。观其里有水之之文，岂有用越婢加术汤发表之药，自可知也。</p><p>心水者，其身重而少气，不得卧，烦而躁〔，其人陰肿〕。</p><p>【按】</p><p>「其人陰肿」四字，当在肾水条内，错简在此，当移之。</p><p>肾水者，其腹大脐肿，腰痛不得溺，除下湿，如牛鼻上汗，其足逆冷，面反瘦「，其人陰肿」。</p><p>【按】</p><p>「面反瘦」之下，当补上条「其人陰肿」四字。</p><p>师曰：寸口脉迟而涩，迟则为寒，涩为血不足；趺陽脉微而迟，微则为气，迟则为寒。寒气不足，则手足逆冷，手足逆冷，则荣卫不利，荣卫不利，则腹满肠鸣相逐，气转膀胱，荣卫俱劳，陽气不通即身冷，陰气不通即骨疼；陽气前通则恶寒，陰气前通则痹不仁；陰陽相得，其气乃行，大气一转，其气乃散，实则失气，虚则遗溺，名曰气分「，桂枝去芍药加麻黄附子细辛汤主之」。</p><p>【按】</p><p>名曰气分之下，当补入下条「桂枝去芍药加麻黄附子细辛汤主之」十五字。</p><p>〔气分，心下坚，大如盘，边如旋杯，水饮所作，〕〔桂枝去芍药加麻黄附子细辛汤</p><p>主之。〕</p><p>【按】</p><p>「气分心下坚，大如盘，边如旋杯，水饮所作」之十六字，当是衍文，观心下坚之本条自知。「桂枝去芍药加麻黄附子细辛汤主之」之十五字，当在上条气分之下，文气始属，正是气分之治法，必是错简在此，当移之。</p><p>脉浮而洪，浮则为风，洪则为气，风气相搏，风强为隐疹，身体为痒，痒为泄风，久为痂癞；气强则为水，难以俯仰。风气相击，身体「浮」〔洪〕肿，汗出乃愈，恶风则虚，此为风水；不恶风者，小便通利，上焦有寒，其口多涎〔，此为黄汗〕。</p><p>【按】</p><p>身体洪肿之「洪」字，当是「浮」字，改之。「此为黄汗」四字，当是衍文。</p><p>太陽病脉浮而紧，法当骨节疼痛，反不疼，身体反重而酸，其人不渴，汗出即愈，此为风水。恶寒者，此为极虚，发汗得之。渴而不恶寒者，此为皮水。身肿而冷，状如周痹，胸中窒不能食，反聚痛，暮躁不得眠，此为黄汗，痛在骨节。欬而喘，不渴者，此为「肺」〔脾〕胀，其状如肿，发汗即愈「，越婢加术汤主之」。然诸病此者，渴而下利，小便数者，皆不可发汗。</p><p>【按】</p><p>脾胀之「脾」字，当是「肺」字，改之。发汗即愈之下，当补入前条之「越脾加术汤</p><p>主之」七字。</p><p>「皮」〔里〕水越婢加术汤主之，甘草麻黄汤亦主之。</p><p>【按】</p><p>里水之「里」字，当是「皮」字，岂有里水，而用麻黄之理，当改之。</p><p>〔厥而〕皮水者，蒲灰散主之。</p><p>【按】</p><p>「厥而」二字，当是衍文。</p><p>水之为病，其脉沉小，属少陰。浮者为风，无水虚胀者为「风」〔气〕水。发其汗即已。脉沉者宜麻黄附子汤，浮者宜杏子汤。</p><p>【按】</p><p>为气水之「气」字，当是「风」字，若是「气」字，则无发汗之理，且通篇并无气水之病，当改之。</p><h2>黄疸病第十六</h2><p>腹满「身」〔舌〕痿黄，躁不得睡，属黄家。</p><p>【按】</p><p>舌痿黄之「舌」字，当是「身」字，当改之。</p><p>黄疸病，「小便不利者，」茵陈五苓散主之。</p><p>【按】</p><p>黄疸病之下，当有「小便不利者」五字，茵陈五苓散方有着落，当补之。</p><h2>呕吐哕下利第十七</h2><p>吐后渴欲得水而贪饮者，〔文蛤汤主之，〕兼〔主〕微风，脉紧头痛「，文蛤汤主之」。</p><p>【按】</p><p>「文蛤汤主之」五字，当在头痛之下，文义始属，当移之。兼主之「主」字，衍文也。</p><p>〔问曰：病人脉数，数为热，当消谷引食，而反吐者，何也？师曰：以发其汗，令陽气微，膈气虚，脉乃数，数为客热，不能消谷，胃中虚冷故也。〕脉弦者虚也，胃气无余，朝食暮吐，变为胃反，寒在于上，医反下之，今脉反弦，故名曰虚。</p><p>【按】</p><p>「问曰：病人脉数」，至「胃中虚冷故也」等句，已详『伤寒论·陽明篇』内，错简在此，且与脉弦者虚也，文义不属。</p><p>趺陽脉浮而涩，浮则为虚，「涩」〔虚〕则伤脾，脾伤则不磨，朝食暮吐，暮食朝吐，宿谷不化，名曰胃反，脉紧而涩，其病难治。</p><p>【按】</p><p>虚则伤脾之「虚」字，应是「涩」字，当改之。</p><p>下利，手足厥冷，无脉者，灸之不温，若脉不还，反微喘者，死。〔少陰负趺陽者，为顺也。〕</p><p>【按】</p><p>此条反微喘者死之下，有「少陰负趺陽者为顺也」一句，文义不属，其注已详见『伤寒论辨脉篇』内，不复释。</p><p>下利清谷，不可攻其表，汗出必胀满。</p><p>【按】</p><p>此条注详见『伤寒论·太陰篇』内，故不复释。</p><p>下利脉沉而迟，其人面少赤，身有微热，下利清谷者，必郁冒，汗出而解，病人必微厥，所以然者，其面戴陽，下虚故也。</p><p>【按】</p><p>此条注详见『伤寒论·厥陰篇』内，故不复释。</p><p>下利腹胀满，身体疼痛者，先温其里，乃攻其表，温里宜四逆汤，攻表宜桂枝汤。</p><p>【按】</p><p>此条注详见『伤寒论·太陰篇』内，故不复释。</p><p>下利后更烦，按之心下濡者，为虚烦也，栀子豉汤主之。</p><p>【按】</p><p>此条注详见『伤寒论·太陽中篇』，故不复释。</p><h2>跌蹶手指臂肿转筋陰狐疝蛔虫病第十九</h2><p>蛔厥者，当吐蛔，今病者静而复时烦，「非」〔此〕为藏寒，蛔上入膈，故烦，须臾复止，得食而呕又烦者，蛔闻食臭出，其人当自吐蛔。蛔厥者，乌梅丸主之。</p><p>【按】</p><p>此为藏寒之「此」字，当是「非」字，若是「此」字，何以辨寒厥，当改之。</p><h2>妇女产后病第二十一</h2><p>产后七、八日，无太陽证，少腹坚痛，此恶露不尽，「热在里，结在膀胱也，」不大便烦躁发热，切脉微实，〔再倍〕发热，日晡时烦躁者不食，食则谵语，至夜即愈，宜大承气汤主之。〔热在里，结在膀胱也。〕</p><p>【按】</p><p>「热在里，结在膀胱也」之八字，当在本条上文「恶露不尽」之下，未有大承气汤下膀胱血之理，当移之。「再倍」二字，当是衍文。</p><p>产后中风「病痉者」，发热面正赤，喘而头痛，竹叶汤主之。</p><p>【按】</p><p>产后中风之下，当有「病痉者」三字，始与方合。若无此三字，则人参、附子施之于中风发热可乎？而又以竹叶命名者何所谓也？且方内有颈项强用大附子之文，本篇有证无方，则可知必有脱简，当补之。</p><h2>妇人杂病第二十二</h2><p>妇人之病，因虚、积冷、结气，为诸经水断绝；至有历年血寒，积结胞门，寒伤经络，凝坚在上，呕吐涎唾，久成肺痈，形体损分。在中盘结，绕脐寒疝，或两□疼痛，与藏相连；或结热中，痛在关元，脉数无疮，肌若鱼鳞，时着男子，非止女身。在下「未」〔来〕多，经候不匀，令陰掣痛，少腹恶寒；或引腰脊，下根气街，气冲急痛，膝胫疼痛；奄忽眩冒，状如厥癫，或有忧惨，悲伤多嗔，〔此皆带下，〕非有鬼神；「此皆带下，」久则羸瘦，脉虚多寒，三十六病，千变万端；审脉陰陽，虚实紧弦，行其针药，治危得安，其虽同病，脉各异源，子当辨记，勿谓不然。</p><p>【按】</p><p>在下来多之「来」字，当是「未」字。本条皆经水继绝之病，若系「来多」，则与上文不合，与下文经候不匀亦不合，当改之。又本条内「此皆带下」四字，当在非有鬼神之下，文义始属，当移之。</p><p>妇人藏躁，喜悲伤欲哭，象如神灵所作，数欠伸，甘草小麦大枣汤主之。</p><p>【按】</p><p>甘草小麦大枣汤方，义未详，必是□错。</p><p>问曰：妇人年五十，所病下「血」〔利〕，数十日不止，暮即发热，少腹里急，腹满，手掌烦热，唇口干燥，何也？师曰：此病属带下，何以故？曾经半产，瘀血在少腹不去。何以知之？其证唇口干燥，故知之。当以温经汤主之。</p><p>【按】</p><p>所病下利之「利」字，当是「血」字，文义始属，当改之。</p><p>带下经水不利，少腹满痛，经一月「不」〔再〕见者，土瓜根散主之。</p><p>【按】</p><p>「再」字当是「不」字，若是「再」字，一月两来，与上文不利不合，当改之。</p><p>寸口脉弦而大，弦则为减，大则为芤，减则为寒，芤则为虚，寒虚相搏，此名曰革，妇人则半产漏下〔，旋覆花汤主之〕。</p><p>【按】</p><p>此条详在『伤寒论·辨脉法篇』，错简在此。「旋覆花汤主之」一句，亦必是错简，半产漏下，则气已下陷，焉有再用旋覆花下气之理？</p><p>妇人中风七、八日，续来寒热，发作有时，经水适断，此为热入血室，其血必结，故使如疟状，发作有时，小柴胡汤主之。</p><p>【按】</p><p>此条注详见『伤寒论·少陽篇』内，故不复释。</p><p>妇人伤寒发热，经水适来，昼日明了，暮则□语，如见鬼状者，此为热入血室，治之无犯胃气及上二焦，必自愈。</p><p>【按】</p><p>此条注详见『伤寒论·少陽篇』内，故不复释。</p><p>妇人中风，发热恶寒，经水适来，得之七、八日，热除，脉迟，身凉和，胸□满，如结胸状，□语者，此为热入血室也，当刺期门，随其实而泻之。</p><p>【按】</p><p>此条注详见『伤寒论·少陽篇』内，故不复释。</p><p>陽明病，下血，□语者，此为热入血室，但头汗出，当刺期门，随其实而泻之，濈然汗出则愈。</p><p>【按】</p><p>此条注详见『伤寒论·陽明篇』内，故不复释。</p><p>胃气下泄，陰吹而正喧，此谷气之实也，〔膏发煎导之，〕「长服诃黎勒丸」。</p><p>【按】</p><p>「膏发煎导之」五字，当是衍文。此「谷气之实也」之下，当有「长服诃黎勒丸」之六字。后陰下气谓之气利，用诃黎勒散；前陰下气谓之陰吹，用诃黎勒丸，文义始属。盖诃黎勒丸以诃黎勒固下气之虚，以厚朴、陈皮平谷气之实，药病相合，此方错简在『杂疗篇』内。下小儿疳虫蚀齿一方，杀虫解毒，或另有小儿门，或列在杂方内，兹列于妇人杂病之末，亦错简也。</p><h2>杂疗第二十三</h2><p>（长服诃黎勒丸方）</p><p>【按】</p><p>此方当移在前篇「谷气之实也」之下。</p><h2>果实菜谷禁忌第二十五</h2><p>食躁「或」〔式〕躁方</p><p>【按】</p><p>食躁式躁之「式」字，当是「或」字，应改之。</p><p><br/></p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232209.html' class='pagedaohang'>【上一篇】<i>:订正仲景全书金匮要略注·金匮要略存疑</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232207.html' class='pagedaohang'>【下一篇】<i>：订正仲景全书金匮要略注·果实菜谷禁忌并治第二十五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>