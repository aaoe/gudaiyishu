<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_平脉法篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">平脉法篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232238.html' class='pagedaohang'>【上一篇】<i>:辨脉法篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232236.html' class='pagedaohang'>【下一篇】<i>：辨不可下病脉证篇</i></a></span>
</ul>
<div class="articleContent" id="articleContent"> <p class="h1-p">平脉者，平人不病之脉也。如四时平脉，五藏平脉，陰陽同等平脉之类是也。人病则脉不得其平矣。如四时太过不及，陰陽藏府，相乘相侮，及百病相错，生死不平之脉之类是也。平者又准之谓也。言诊者，诚能以诸平脉准诸不平之脉，则凡太过不及之差，呼吸尺寸之乖，莫不了然于心手之间，而无稍差谬。然后可以伤寒之脉，准诸坏病；亦可以诸坏病之脉，准之伤寒，诚所谓一以贯之而无余者已。</p><p>□</p><p>问曰：脉有三部，陰陽相乘，荣卫血气，在人体躬，呼吸出入，上下于中，因息游布，津液流通，随时动作，效象形容，春弦秋浮，冬沉夏洪，察色观脉，大小不同。一时之间，变无经常，尺寸参差，或短或长，上下乖错，或存或亡，病辄改易，进退低昂，心迷意惑，动失纪纲，愿为具陈，令得分明。师曰：子之所问，道之根源，脉有三部，尺寸及关，荣卫流行，不失衡铨，肾沉心洪，肺浮肝弦，此自经常，不失铢分，出入升降，漏刻周旋，水下二刻，一周循环，当复寸口，虚实见焉，变化相乘，陰陽相干，风则浮虚，寒则牢坚，沉潜水?洌?支饮急弦，动则为痛，数则热烦，设有不应，知变所缘。三部不同，病各异端，太过可怪，不及亦然，邪不空见，终必有奸。</p><p>审察表里，三焦别焉，知其所舍，消息诊看，料度藏府，独见若神，为子条记，传与贤人。</p><p>【注】</p><p>此总叙平脉之根源，借问答以示其法也。脉者血之府，气血流行之动会也。三部者，寸为上部，关为中部，尺为下部也。三部既定，陰陽属焉，上部为陽，下部为陰，陰陽平则相易，陰陽偏则相乘。相易则和，相乘则病。人之体躬，卫统气而行脉，外荣统血而行脉中，故凡呼吸出入，上下于中，莫不因息以游布于四体，随津液而流通于周身，故随时动作，而效像夫脉之形容也。察色，察五藏之色也。肝青、心赤，肺白，肾黑，脾黄，各以其色合乎藏。然四藏又皆以黄色为主，他色为兼，以土寄旺于四季也。观脉，观五藏之脉也。肝弦，心洪，肺浮，肾沉，脾缓，各以其脉主乎藏。然四藏又皆以缓脉为本，盖人以胃气为本也。其间，色或参差相错，脉或大小相乖，一时之间，变无常经，病辄改易，或存或亡，无定象也。师曰：子之所问，脉为医道之根源，当以平旦复会于寸口之时诊之，而虚实见焉。寸口脉浮无力，为虚为风，牢坚有力，为实为寒。脉沉为水?洌?脉弦为支饮，脉动为痛，脉数为热，设或病脉不应，则于其三部太过不及，陰陽变化相乘之理，消息诊看。料度藏府，则顺逆吉凶，自然独见若神也。</p><p>□</p><p>师曰：呼吸者，脉之头也。</p><p>【注】</p><p>人一呼脉再动，一吸脉再动，呼吸定息脉四动，乃平人不病之缓脉也。闰以太息故五动，亦为平脉，非呼吸不能定其至数，持脉时必从此始，故曰：呼吸者脉之头也。</p><p>【集注】</p><p>方有执曰：呼者，气之出，脉之来也；吸者，气之入，脉之去也。头，头绪也，脉随气之出入来去，名状虽多，呼吸则其源头也。然脉有二，此以尺寸之脉言，若以周身言之，则循环无端，浑然不断，无头尾之可言，学者当识之也。</p><p>□</p><p>初持脉，来疾去迟，此出疾入迟，名曰：内虚外实也。初持脉，来迟去疾，此出迟入疾，名曰：内实外虚也。</p><p>【注】</p><p>此初持脉，以来去疾迟，而诊表里虚实法也。来，脉出来陽也，故以候表；去，脉入去陰也，故以候里；疾，脉数疾有余也，故以候实；迟，脉徐迟不足也，故以候虚。</p><p>言脉若出来疾，入去迟，为表实里虚，故名曰：内虚外实也。脉若出来迟，入去疾，为表虚里实，故名曰：内实外虚也。</p><p>【集注】</p><p>方有执曰：来者自骨肉之分，而出于皮肤之际，气之升而上也；去者自皮肤之际，而还于骨肉之间，气之降而下也。出呼而来也，入吸而去也。经曰：来者为陽，去者为陰。疾为陽太过也，迟为陰不及也。内虚外实者，陰不及而陽太过也；内实外虚者，陰太过而陽不及也。故来去出入者，脉之大关键也；内外虚实者，病之大纲领也。知内外之陰陽，而辨其孰为虚孰为实者，诊家之切要也。</p><p>□</p><p>假令脉，来微去大，故名反，病在里也；脉来头小本大，故名覆，病在表也。上微头小者，则汗出；下微本大者，则为关格不通，不得尿。头无汗者可治，有汗者死。</p><p>【按】</p><p>脉来头小本大者，当是「脉来大去小」。上微头小者，当是「上微小者为陰盛」。下微本大者，当是「下微小者为陽盛」，始与上下之义相属。</p><p>【注】</p><p>上以脉之来去疾迟，候内外虚实之诊，此以脉之来去大小，诊表里盛衰之病。脉上来微小，下去反大，反之像也，故名曰：反脉。上来益大，下去微小，覆之像也，故名曰：覆。反者病在里为陰盛，覆者病在表为陽盛，陽盛则病格，陰盛则病关，陰陽盛极不相交通，则病关格。头无汗者，陽未离陰，故可治，有汗则陽已上脱，故曰：死也。</p><p>□</p><p>寸口卫气盛名曰高，荣气盛名曰章，高章相搏，名曰纲。卫气弱名曰?拢?荣气弱名曰卑，?卤跋嗖?，名曰损。卫气和名曰缓，荣气和名曰迟，迟缓相搏，名曰沉。</p><p>【按】</p><p>名曰沉之「沉」字，当是「强」字，玩下文自知。</p><p>【注】</p><p>此详上条，脉之来去盛衰之状也。寸口，通指寸、关、尺而言也。卫主气为陽以候表，荣主血为陰以候里。脉随指有力上来，卫气盛也，谓之高；脉随指有力下去，荣气盛也，谓之章。高者长盛也，章者分明也。高章相合，名曰纲，纲者以荣卫俱有余，有总揽之意也。脉随指无力上来，卫气弱也，谓之?拢宦鏊嬷肝蘖ο氯ィ?荣气弱也，谓之卑，?抡呋秀币玻?卑者缩下也。?卤跋嗪希?名曰损；损者，以荣卫俱不足，有消缩之意也。若高章、?卤爸?脉，与不疾、不徐缓迟之脉同见，则为盛者不过，弱者不衰，皆名和脉。强者，即下文所着是也。</p><p>□</p><p>寸口脉缓而迟，缓则陽气长，其色鲜，其颜光，其声商，毛发长；迟则陰气盛，骨髓生，血脉满，肌肉紧，薄鲜□，陰陽相抱，荣卫俱行，刚柔相得，名曰强也。</p><p>【按】</p><p>「薄鲜□」三字不成句，应是衍文，当删之。</p><p>【注】</p><p>此承上条，以释「强」字之义。言凡人禀陽气盛，则得高章之盛；禀陰气盛，则得?卤爸?弱，此平人之常。若能兼见缓迟平脉，斯为陰陽相抱，荣卫相和，始名曰强。强者即色鲜颜光，血满肉紧之谓也。</p><p>【集注】</p><p>方有执曰：缓以候胃，迟以候脾。陽气长者，言胃气有余也。颜色声音毛发，皆陽也。鲜，丽也。光，辉也。商，清也。长，美也。形容胃陽之有余也。陰气盛者，言脾气充足也。骨髓生，血脉满，肌肉紧，骨髓血肉皆陰也，形容脾陰之充足也。相抱，言和洽也。俱行，言周流也。相搏，言合一也。极言二气得其和平，皆由脾、胃盈余之所致，必如此，则其人之健王而强壮可知，故曰：强也。</p><p>□</p><p>师曰：脉肥人责浮，瘦人责沉。肥人当沉。今反浮，瘦人当浮，今反沉，故责之。</p><p>【注】</p><p>上条以脉之盛衰，候人之强弱，此条以脉之浮中沉，分人之皮、脉、肉、筋、骨，以候五藏之诊法也。心肺俱浮，肝肾俱沉。以皮之浮、脉之浮而别心肺之浮也；以筋之沉、骨之沉而别肝肾之沉也。脾主肌肉，在浮沉之间，故候中也。肥人肌肤厚，脉当沉；瘦人肌肤薄，脉当浮，今肥人脉反浮，瘦人脉反沉，故当责其病在何藏也。</p><p>【集注】</p><p>方有执曰：责，求也。肥人当沉者，饥肤厚，其脉深也，故求其病于浮。瘦人当浮者，肌肤薄，其脉浅也，故求其病于沉。</p><p>□</p><p>问曰：经说脉有三菽、六菽重者，可谓也？师曰：脉，人以指按之，如三菽之重者，肺气也；如六菽之重者，心气也；如九菽之重者，脾气也；如十二菽之重者，肝气也；按之至骨者，肾气也。假令下利，寸口、关上、尺中悉不见脉，然尺中时一小见脉，再举头者，肾气也。若见损脉来，至为难治。</p><p>【注】</p><p>此承上条详言皮、脉、肉、筋、骨，各有所主，以候五藏之病也。菽，豆也，约略轻重言之，非谓有其形也。『难经』曰：如三菽之重，与皮毛相得者，肺部也；六菽之重，与血脉相得者，心部也；九菽之重，与肌肉相等者，脾部也；十二菽之重，与筋平者，肝部也；按之至骨，举之来疾者，肾部也，各随所主之部，以候藏气也。至于寸口、关上、尺中，亦各有所主之位，以候藏气。左寸心也，右寸肺也，左关肝也，</p><p>右关脾也，尺中肾也，今特举肾藏之部例之，以概其余也。假令下利而甚，元气暴夺于中，寸口、关上、尺中全不见脉，法当死；其不死者，必是尺中时有一小见之脉也。再举头者，谓一呼再起头，一吸再起头，合为四至也。夫尺中时一小见之脉四至，则是肾间生气之源未绝，即下利未止，尚为易治。若一息二至，名曰损脉，是气衰无胃，故为难治也。</p><p>【集注】</p><p>程知曰：『难经』三菽、六菽之说，盖言下指轻重有差等，以候五藏之气也。又云：</p><p>下利，寸口、关上、尺中悉不见脉者，是胃之陽气已绝也。『难经』以损脉为陽气下脱之脉，故曰损脉，至为难治也。</p><p>□</p><p>寸口脉，浮为在表，沉为在里，数为在府，迟为在藏，假令脉迟，此为在藏也。</p><p>【注】</p><p>寸口，通指三部言也。此以浮、沉、迟、数，候人表、里、藏、府之诊法也。浮者，皮肤取而得之脉也，浮主表，故曰：浮为在表。沉者，筋骨取而得之脉也，沉主里，故曰：沉为在里。数者，一息六至之脉也，数主陽，府属陽，故曰：数为在府。迟者，一息三至之脉，迟主陰，藏属陰，故曰：迟为在藏。假令诊其人脉迟，此为病在藏，举一迟脉以例其余也。</p><p>【集注】</p><p>程知曰：躯壳之外，荣卫为表，躯壳之内，藏府为里，故以浮沉别之。诸陽虽皆属府，诸陰虽皆属藏，当以迟数别之，然伤寒中之传变，亦有数而入藏，迟而入府者，熟读经文自知也。</p><p>张璐曰：此以浮、沉、迟、数，定表、里、藏、府，而全重于「迟为在藏」句，故重申以明之。设脉见浮迟，虽有表证，祗以小建中和之，终非麻黄、青龙所宜，以藏气本虚也。</p><p>□</p><p>陽脉浮大而濡，陰脉浮大而濡，陰脉与陽脉同等者，名曰缓也。</p><p>【注】</p><p>此以陰陽同等，发明平人和缓之脉也。陽脉浮大而濡。陰脉浮大而濡，谓浮、中、沉，陰陽同等也。名曰缓者，谓和缓之脉也。然缓脉有二义，和缓之缓，脉有力濡柔，不大不小，以形状之缓，验二气之和也。至数之缓，脉来四至从容，不徐不疾，以至数之缓，验胃气之和也。</p><p>【集注】</p><p>方有执曰：缓有二义，此以相兼言，盖谓气血和平也。</p><p>程知曰：缓有和缓之义，宽缓之义，与浮大相类，不与迟相类。故经谓之浮大而濡，不曰浮大而迟也。盖脉之迟数，以至数言，缓急以形状言耳！</p><p>张璐曰：脉虽浮大而濡，按之仍不绝者为缓，若按之即无，是虚脉非缓脉也。</p><p>□</p><p>问曰：东方肝脉，其形何似？师曰：肝者木也，名厥陰，其脉微弦，濡弱而长，是肝脉也。肝病自得濡弱者愈也。假令得纯弦脉者死，何以知之？以其脉如弦直，此是肝藏伤，故知死也。</p><p>【注】</p><p>此以下四时五藏平脉、病脉、死脉之诊法也。东方属木，主春令风，在天为风，在地为木，在人为肝，故曰肝者木也，名足厥陰经，其脉当弦。若得微弦濡弱而长，此弦而有胃，是肝平脉也，病自易愈也；若得微弦而长，而少濡弱和缓，为弦多胃少，肝病脉也；若得纯弦而直，无濡弱和缓，为但弦无胃，是肝死脉也。下三藏虽无纯洪、纯浮、纯沉之文，省文也，当仿此。</p><p>【集注】</p><p>方有执曰：微非脉名，盖微微之弦，有胃气之谓也。</p><p>魏荔彤曰：微弦不甚弦，且带濡弱，如短促，亦非木之本性，又必兼长脉，是象木之柔和而修长，此肝之本脉。肝脉见此，肝藏平脉，如有微疾，亦易愈也。假令纯弦，如树木将枯，枝干干硬，故知死也。</p><p>□</p><p>问曰：二月得毛浮脉，何以处言至秋当死？师曰：二月之时，脉当濡弱，反得毛浮者，故知至秋死。二月肝用事，肝脉属木，脉应濡弱，反得毛浮脉者，是肺脉也，肺属金，金来克木，故知至秋死，他皆仿此。</p><p>【注】</p><p>二月春令也，毛浮秋脉也，春得秋脉，何以断言至秋当死？盖春肝木旺，秋肺金旺，二月肝旺之时，尚得毛浮肺脉，其衰可知，至秋金气愈旺，金乘木，木愈受克则绝，故知至秋当死也。余藏皆仿此。</p><p>【集注】</p><p>方有执曰：此以四时脉气属五行生□应病，以主吉凶生死之理，揭一以例其余，所以示人持诊之要法也。</p><p>□</p><p>南方心脉，其形何似？师曰：心者火也，名少陰，其脉洪大而长，是心脉也，心病自得洪大者愈也。</p><p>【注】</p><p>南方属火，主夏令热，在天为火，在地为热，在人为心，故曰：心者火也，名手少陰经，其脉当洪。若得洪大和缓，此洪而有胃，是心平脉也，虽有心病，自易愈也。若得洪大而少和缓，此洪多胃少，是心病脉也，若得洪大而无和缓，此但洪无胃，是心死脉也。</p><p>【集注】</p><p>方有执曰：其脉洪大而长，应万物盛长之象也。</p><p>□</p><p>立夏得洪大脉，是其本位，其人病身体苦疼重者，须发其汗。若明日身不疼不重者，不须发汗，若汗??缱猿稣撸?明日便解矣。何以言之？立夏得洪大脉是其时脉，故使然也，四时仿此。</p><p>【注】</p><p>凡四时之病，当以四时之脉期之，期之者期其愈不愈也。立夏之日，得洪大脉，是其本位应得之脉。其人病身体苦疼重者，须发其汗，若明日身不疼不重，虽脉仍洪大，必非邪脉，乃时脉也，不须再汗，谓已解也。设若本日汗??缛蛔猿稣撸?此解兆已见，虽脉洪大，不须发汗，明日便自解矣，何以言之？立夏得洪大脉，是得其时脉故也，四时仿此。</p><p>【集注】</p><p>方有执曰：此言脉得应时而王，则病有当解之时，举夏以例其余，示人推仿之意。</p><p>程知曰：春弦、夏洪、秋毛、冬石，当其时得之，则为平脉，虽外感寒邪，但微汗出自愈耳！重则治之，轻则不必治也。『内经』曰：脉得四时之顺者。此也。</p><p>程应旄曰：洪大为夏令之脉，亦为邪盛之脉，有病则从邪，无病则从令，解不解不须另辨。</p><p>□</p><p>西方肺脉，其形何似？师曰：肺者金也，名太陰，其脉毛浮也，肺病自得此脉，若得缓迟者皆愈，若得数者则剧。何以知之？数者南方火，火克西方金，法当痈肿，为难治也。</p><p>【注】</p><p>西方属金，主秋令燥，在天为燥，在地为金，在人为肺，故曰：肺者金也。名手太陰经，其脉当浮。若得毛浮缓迟，此浮而有胃，是肺平脉也，虽有肺病，自易愈也。若得毛浮而少缓迟，此浮多胃少，是肺病脉也，若得毛浮而无缓迟，此但浮无胃，是肺死脉也。若得毛浮而数，则为病剧，何以知之？数者南方火也，火克西方金，法当发痈肿而难治也。</p><p>【集注】</p><p>方有执曰：肺主皮毛，上为华盖，故脉毛浮。缓迟者，脾土之脉也。兼得缓迟为愈者，肺金得土为逢生也，法当痈脓者，金逢火化也。</p><p>□</p><p>北方肾脉，其形何似？师曰：肾者水也，名曰少陰，其脉沉滑，是肾脉也。肾病自得沉滑而濡者，愈也。</p><p>【按】</p><p>东南西方，皆有其文，惟缺北方，仿经文补之。</p><p>【注】</p><p>北方属水，主冬令寒，在天为寒，在地为水，在人为肾，故曰肾者水也，名足少陰经，其脉当沉。若得沉滑而濡，此沉而有胃，是肾平脉也，虽有肾病，自易愈也。若得沉滑而少濡和，此为沉多胃少，是肾病脉也。若得沉而无滑濡，此但沉无胃，是肾死脉也。</p><p>□</p><p>问曰：翕奄沉，名曰滑，何谓也？师曰：沉为纯陰，翕为正陽，陰陽和合，故令脉滑，关尺自平。陽明脉微沉，食饮自可。少陰脉微滑，滑者，紧之浮名也，此为陰实，其人必股内汗出，陰下湿也。</p><p>【按】</p><p>滑者紧之浮名也。「此为陰实」二句，与上下之义不属，当是错简。</p><p>【注】</p><p>此冬月之平脉也。若陽明关脉微沉而不滑，是失正陽，为胃不和，故其人食饮仅自可也。若少陰尺脉微滑而不濡，是失纯陰，为肾不和，故其人汗出，陰下湿也。</p><p>□</p><p>问曰：脉有相乘，有纵有横，有逆有顺，何谓也？师曰：水行乘火，金行乘木，名曰纵；火行乘水，木行乘金，名曰横；水行乘金，火行乘木，名曰逆；金行乘水，木行乘火，名曰顺也。</p><p>【注】</p><p>此以人之五脉，候人五藏不平之诊法也。人之五藏，法天五行，肝木，心火，脾土，肺金，肾水，此相属也。木生火，火生土，土生金，金生水，水生木，此相生也。木□土，土□水，水□火，火□金，金□木，此相□也。相生者生，相□者死。人之藏气亦然，故其脉有相乘，有纵有横，有逆有顺也。水乘火，金乘木，乘其所胜，是相□也，名曰纵。火乘水，木乘金，乘所不胜，是反侮也，名曰横。水乘金，火乘木，子乘其母，是倒施也，名曰逆。金乘水，木乘火，母乘其子，是相生也，名曰顺。五藏之脉，肝弦、心洪、脾缓、肺浮、肾沉，五藏各见本脉，自无病也，若见他脉，以此推之，纵者病甚，横者病微，逆者病虚，顺者病实也。</p><p>【集注】</p><p>方有执曰：乘，犹乘舟车之乘。纵，直也。横者，纵之对。顺，从也，逆者，顺之反。</p><p>程知曰：非其时而得之，则为相乘，纵横为患最重，顺逆犹无大害也。</p><p>□</p><p>问曰：何以知乘府？何以知乘藏？师曰：诸陽浮数为乘府，诸陰迟涩为乘藏也。</p><p>【注】</p><p>上条发明五藏相乘，纵横顺逆之脉，此条发明陰陽相乘，各从其类之诊。府，陽也；浮数，陽也。藏，陰也；迟涩，陰也。陽乘陽，陰乘陰，各从其类而相乘也。其陰邪乘陽，陽邪乘陰；府邪乘藏，藏邪乘府，各以脉证错综参之，可类推矣。</p><p>【集注】</p><p>方有执曰：浮数陽也，以陽部而见陽脉，故知乘府也。迟涩陰也，以陰部而见陰脉，故知乘藏也。</p><p>□</p><p>问曰：濡弱何以反适十一头？师曰：五藏六府相乘，故令十一。</p><p>【注】</p><p>此承上条，发明五藏六府不平相乘之脉也。适者至也，头者数也，凡人若见濡弱之脉而相乘者，是因我虚而彼乘及之也。越人祗曰：一脉辄为十变，何以至十一数也？越人遗包络、三焦，故十也，今五藏六府相乘，故十一也。然陰乘陽，陽乘陰，府乘藏，藏乘府，错而综之，岂止十一耶！</p><p>【集注】</p><p>程知曰：此总揭脉之大要，言脉得濡弱，则可以和适五藏六府也。经曰：呼吸者，脉之头，濡弱者，软和以滑，『内经』谓之有胃气也。五藏六府之邪，不能不相乘，如金邪乘木，木邪乘火之类，惟诸相乘中，有软和以滑之意，则为易愈，故濡弱可以和适十一藏脉气也。</p><p>□</p><p>问曰：病有洒淅恶寒，而复发热者何？答曰：陰脉不足，陽往从之，陽脉不足，陰往乘之。曰：何谓陽不足？答曰：假令寸口脉微，名曰陽不足，陰气上入陽中，则洒淅恶寒也。曰：何谓陰不足？答曰：尺脉弱，名曰陰不足，陽气下陷于陰中，则发热也。</p><p>【注】</p><p>此以寸、尺发明陰陽相乘为病之脉也。若脉紧无汗，洒淅恶寒发热者，是伤寒也。脉缓有汗，洒淅恶寒发热者，是中风也。今寸脉微，洒淅恶寒者，是陽不足，陰气上乘，入于陽中也。尺脉弱，发热者，是陰不足，陽气下陷入于陰中也。此内伤不足，陰陽相乘，有休止之恶寒发热，非外感有余，风寒中伤荣卫，无休止之恶寒发热也。</p><p>【集注】</p><p>方有执曰：陽先乎陰以陷入也，故曰从，讳之也，陰随于陽以上入也，故曰乘，伤之也。恶寒者，陽不足以胜陰，而与陰俱化也；发热者，陰不足以胜陽，而从陽之化也。</p><p>程知曰：此辨陰陽相乘之脉也。往来则陰陽之气，更盛更虚，陰并则寒，陽并则热矣。凡疟与往来寒热之脉皆然也。</p><p>□</p><p>问曰：脉有陽结、陰结者，何以别之？答曰：其脉浮而数，能食，不大便者，此为实，名曰陽结也，期十七日当剧；其脉沉而迟，不能食，身体重，大便反□，名曰陰结也，期十四日当剧。</p><p>【注】</p><p>上条以脉之寸、尺微弱，辨陰陽不足，此条以脉之浮沉有力，别陰陽结实为病之诊法也。脉浮大而数，蔼蔼如车盖者，陽结实脉也；脉沉石而迟，累累如循长竿者，陰结实脉也。夫脉即可以别陰陽之结实，又不可不以陰结、陽结之证，而合陰结、陽结之脉相参看也。陽结证身轻能食，陽能消谷也，不大便，期十七日当剧者，陽体终燥，故迟三日也。陰结证，身重不能食，陰不能消谷也，不大便，期十四日当剧者，陰体终濡，故早三日也。剧者谓不大便，里急下重，且满且痛，不可再待时日，宜早图之也，故或润窍以导之，?X坚以下之，不致临期燥屎巨□，谷道难出，窘苦万状也。凡病后伤液，多有此证，阅历深者，自知之也。</p><p>【集注】</p><p>程应旄曰：不曰病有，而曰脉有，二气所禀，有偏胜也。陽结者，偏于陽而无陰以生液；陰结者，偏于陰而无陽以化液，皆于脉之浮而数，沉而迟辨之也。</p><p>□</p><p>陽脉浮，陰脉弱者，则血虚，血虚则筋急也。其脉沉者，荣气微也；其脉浮，而汗出如流珠者，卫气衰也。</p><p>【按】</p><p>陽脉浮，其脉浮之二「浮」字，当是「濡」字，若是「浮」字，则与卫衰汗出如流珠之义不属。其脉沉之「沉」字，当是「弱」字，若是「沉」字，则与血虚荣气微之义不属。</p><p>【注】</p><p>此以浮沉别陰陽不足为病之诊法也。陽脉濡，浮而无力脉也；陰脉弱，沉而无力脉也。其脉弱者，荣气微也，荣微则血虚，故不止于发热，而且筋急也。其脉濡者，卫气衰也，卫衰则表不固，故不止于恶寒，而且汗出如流珠也。</p><p>【集注】</p><p>方有执曰：沉以候里，荣行脉中，故衰微可知。浮以候表，卫行脉外，汗出如流珠，则表不固，故衰惫可知。</p><p>□</p><p>脉蔼蔼如车盖者，名曰陽结也。</p><p>【注】</p><p>蔼蔼如车盖，形容脉之浮大有力，即前陽结浮数之脉也，因其有力而盛，故名曰：陽结也。</p><p>【集注】</p><p>程应旄曰：脉蔼蔼如车盖者，形容其浮数中有拥上之象。</p><p>□</p><p>脉累累如循长竿者，名曰陰结也。</p><p>【注】</p><p>累累如循长竿者，形容脉之沉石有力，即前陰结沉迟之脉也，因其有力而盛，故名曰：陰结也。</p><p>【集注】</p><p>程知曰：累累如循长竿，直引强硬之貌，为陰气固结，陽不得而和之。前言陰结、陽结，盖指便□一证言之，此则专言脉象也。</p><p>□</p><p>脉瞥瞥如羹上肥者，陽气微也。</p><p>【注】</p><p>瞥瞥如羹上肥者，形容脉之浮而无力，即前卫气衰之濡脉，故曰：陽气微也。</p><p>□</p><p>脉绵绵如泻漆之绝者，亡其血也。</p><p>【注】</p><p>绵绵如泻漆之绝者，形容脉之沉而无力，即前荣气微之弱脉。故曰：亡其血也。</p><p>【集注】</p><p>成无己曰：绵绵者，连绵而□也。如泻漆之绝者，前大而后细也。</p><p>□</p><p>脉萦萦如蜘蛛丝者，陽气衰也。</p><p>【注】</p><p>萦萦如蜘蛛丝者，形容脉之细小，难于寻按，而浮、中、沉似有似无，即前陽不足之微脉，故曰：陽气衰也。</p><p>【集注】</p><p>方有执曰：萦萦如蛛丝，牵惹旁旋，微细欲绝之状。</p><p>□</p><p>师曰：寸脉下不至关，为陽绝；尺脉上不至关，为陰绝，此皆不治，决死也。若计其余命生死之期，期以月节克之也。</p><p>【注】</p><p>此以上，发明平脉，以下皆死候之脉也。寸、关、尺三部脉之上下，以候陰陽五藏升降也。寸位乎上，候心肺之陽，主升，升极而降，降不至关，是为孤陽，故曰：寸脉下不至关，为陽绝也。尺位乎下，候肝肾之陰主降，降极而升，升不至关，是为独陰，故曰：尺脉上不至关，为陰绝也。关位乎中，以候脾，界乎寸尺，所以升降出入者也，今上下不至关，是升降出入息矣。故曰：此皆不治，决死也。若陰陽已离，胃气未绝，尚可计余命之期，期以月节□之，如经曰：陰胜则陽绝，能夏不能冬；陽胜则陰绝，能冬不能夏。肝死于秋，心死于冬，脾死于春，肺死于夏，肾死于长夏之类是也，推之于日于时亦然。</p><p>□</p><p>又未知何藏，陰陽前绝，若陽气前绝，陰气后竭者，其人死，身色必青，陰气前绝，陽气后竭者，其人死，身色必赤，腋下温，心下热也。</p><p>【注】</p><p>经曰：人有两死，而无两生，有两死者，谓陰陽皆可死也；无两生者，谓陰陽不能独生也。故陽先绝，陰后竭，死则身青而冷；陰先绝，陽后竭，死则身赤而温也。</p><p>【集注】</p><p>成无己曰：陽主热而色赤，陰主寒而色青。其人死已，身色青，则陰未离乎体，故知陰气后竭也，身色赤，腋下温，心下热，则陽未离乎体，故知陽气后竭也。</p><p>程知曰：陽气前绝，寒病；陰气前绝，热病也。寒热之治法一误，虽死尚有征验，诚可畏也。</p><p>□</p><p>师曰：脉病人不病，名曰行尸，以无王气，卒眩仆，不识人者，短命则死。人病脉不病，名曰内虚，以无谷神，虽困无害。</p><p>【注】</p><p>脉者人之根本也，脉病人不病者，谓外形不病，而见真藏病脉，其内本已绝，虽生犹死，不过尸居余气耳！故曰：行尸也。余气者，未尽五藏生旺之余气也。若旺气一退，即卒然眩仆不识人而死矣。若良工早察于旺气未退之先而图之，未必无所补也。人病脉不病，谓外形羸瘦似病，其脉自和，以根本尚固，不过谷气不充，名曰：内虚，非行尸可比，虽困无害，胃气复，谷气充，自然安矣。谷神即谷气也。</p><p>【集注】</p><p>方有执曰：周氏云：形体之中，觉见憔悴，精神昏愦，食不忻美，而脉得四时之从，无过不及之偏，是人病脉不病也。形体安和，而脉息乍大乍小，或至或损，弦紧浮滑，沉涩不一，残贼□和之气，是脉息不与形相应，乃脉病人不病也。</p><p>张锡驹曰：谷神乃水谷所化之神，人赖此以资生也。内虚食少，谷气不充，即无谷神矣。故曰无害，若无本然之胃神，安得谓之无害耶！</p><p>□</p><p>又未知何藏先受其灾，若汗出发润，喘不休者，此为肺先绝也。</p><p>【注】</p><p>此申上条不知何藏先绝，而详言其证也。肺主皮毛，肺绝汗出不流，故发发也。肺主气，肺绝张口气出，不能复还也，故曰：为肺先绝也。</p><p>【集注】</p><p>成无己曰：肺为气之主，为津液之帅。汗出发润者，津脱也；喘不休者，气脱也。</p><p>□</p><p>脉浮而洪，身汗如油，喘而不休，水浆不下，形体不仁，乍静乍乱，此为命绝也。</p><p>【注】</p><p>身汗如油，液外亡也；喘而不休，气上脱也；水浆不下，胃气绝也；形体不仁，荣卫败也；乍静乍乱，精神散也，此皆命绝之候。由此推之，脉虽浮洪，必然无根，是为真藏孤陽飞越之诊也。</p><p>【集注】</p><p>王肯堂曰：火之将灭也必明，脉来浮洪涌盛，此将去人体之兆也，然又必兼下一、二证，始可断其命绝。</p><p>□</p><p>陽反独留，形体如□熏，直视摇头者，此心绝也。</p><p>【注】</p><p>心绝陰尽，惟陽独留，故身体大热，形如□熏，从火化也。心藏神，直视，神去也。</p><p>头属陽，陽无所根据，故摇头也。</p><p>【集注】</p><p>成无己曰：心脉侠咽系，目直视者，心经绝也。头为诸陽之会，摇头者，陰绝而陽无根也。</p><p>□</p><p>唇吻反青，四肢□习者，此为肝绝也。</p><p>【注】</p><p>唇吻之色当赤而黄，反见青色者，木土相□也。四肢汗出□□不已，此为肝绝也。</p><p>【集注】</p><p>成无己曰：唇吻者，脾之候，肝色青，肝绝则真色见于所胜之部也。四肢者，脾所主，肝主筋，肝绝则筋脉引急，发于所胜也。</p><p>方有执曰：口唇边曰吻。四肢，手足也。□，汗出貌。习，鸟数飞也。言手足颤摇如鸟之习飞，奋振而不已也。</p><p>□</p><p>环口黧黑，柔汗发黄者，此为脾绝也。</p><p>【注】</p><p>脾之华在唇四白，环口黧黑，其华萎矣！冷汗陰黄，皆脾绝也。</p><p>【集注】</p><p>方有执曰：口为脾之窍，黧黑者，熏黄黑暗，土败之色也。柔汗，俗谓冷汗是也。</p><p>张锡驹曰：脾主四白，环口黧黑，土败而水侮也。柔汗者，柔软而腻，脾之真液，黄者脾之真色，真液泄而真色见，故为脾绝也。</p><p>□</p><p>溲便遗失，狂言，目反直视者，此为肾绝也。</p><p>【注】</p><p>肾司二便，溲便遗失，肾绝也，肾藏精与志，狂言直视，精志俱败也。</p><p>【集注】</p><p>方有执曰：溲便，遗溺也。肾司阖辟，阖辟废，故二便皆无禁约也。经曰：肾藏志，狂言者，是失志矣，失志者死。肾主骨，骨之精为瞳子，目反直视者，骨之精不上荣于瞳子，而不能转也。</p><p>□</p><p>问曰：上工望而知之，中工问而知之，下工脉而知之，愿闻其说。师曰：病家人请云，病人苦发热，身体疼，病人自卧，师到诊其脉，沉而迟者，知其差也，何以知之？</p><p>若表有病者，脉当浮大，今脉反沉迟，故知愈也。</p><p>【注】</p><p>此下皆详望问而知之之类也。望谓观其形之盛衰，色之深浅；问谓询其情之苦欲，病之根因，脉谓诊其脉之陰陽，合乎形色也。设病家人来请，告以病者苦发热，身体疼，师到病人自卧，诊其脉沉而迟，知其差也。何以知之？表有病脉当浮大，今反沉迟而无表脉，且无表证，故知愈也。</p><p>【集注】</p><p>张锡驹曰：有问发热身疼，脉反沉迟，是陽病而见陰脉，何以说得愈也？答曰：是必望其有恬然嗜卧之状，问其有热除身轻之意，而后合脉以断其愈也。</p><p>□</p><p>假令病人云腹内卒痛，病人自坐，师到脉之，浮而大者，知其差也，何以知之？若里有病者，脉当沉而细，今脉浮大，故知愈也。</p><p>【注】</p><p>病家人来请，告以病者腹内卒痛，医师到，病人自坐无苦容，诊其脉浮而大，知其差也。何以言之？里有病，脉当沉细，今反浮大而无里脉，且无里证，故知愈也。</p><p>□</p><p>师曰：病家人来请云，病人发热烦极，明日师到，病人向壁卧，此热已去也，设令脉不和，处言已愈。</p><p>【按】</p><p>不和当是「自和」，若不和如何言愈。</p><p>【注】</p><p>此申上二条之义也。病家人来言病者发热烦极，师未即去，明日到，病人向壁静卧，此热已去，因知其差。假令脉不和缓，未可言愈，必和缓，而始可断其已愈也，推之腹痛亦然。此篇首所云：设有不应，消息诊看。消息者，谓今日之望，异于昨日之问、闻也。</p><p>□</p><p>假令向壁卧，闻师到，不惊起而盼视，若三言三止，脉之咽唾者，此诈病也。假令脉自和，处言此病大重，当须服吐、下药，针灸数十百处乃愈。</p><p>【注】</p><p>此设治诈病之法也。盖仲景不欲人售其欺，亦不欲医为其欺而妄治也。医者玩此而揣摩之，则彼不敢欺，而我不妄治矣。</p><p>【集注】</p><p>程知曰：彼以诈病，我以诈治，非良工不能具是巧也。</p><p>□</p><p>师持脉，病人欠者，无病也。脉之呻者，病也。言迟者，风也。摇头言者，里痛也。</p><p>行迟者，表强也。坐而伏者，短气也。坐而下一脚者，腰痛也。里实护腹，如怀卵物者，心痛也。</p><p>【注】</p><p>陰陽相引故欠，欠者先引气入而后呵之，故谓之呵欠。陰陽不相引则病，相引则和，故曰：欠者无病也。诊脉时，有呻吟病苦之声，故曰：呻者病也。言迟者，语言蹇涩，故曰：言迟者，风也。摇头言者，痛极艰于发声，摇头以意示缓，故曰：摇头言者，里痛也。行迟者，风病筋络不利，故曰：行迟者，表强也。坐而伏者，气不能接，故曰：坐而伏者短气也。凡腰痛者，皆不能坐，即略坐非伸足根据倚不可，故曰：坐而下一脚者，腰痛也。凡心痛者，皆伛偻护其痛处，故曰：里实护腹，如怀卵物者，心痛也。</p><p>【集注】</p><p>方有执曰：舌强则言迟，经络牵急则舌强。筋挛则经络拘急，肝属木，其合筋，其主风。头属陽，里属陰，头摇者，陰不与陽和也。短气者，里不足也。此条八者，皆望而知之之事也。</p><p>张志聪曰：师持脉者，犹言师但持脉而不问也。八条皆察人之神情，得人之病机，所谓望而知之者。</p><p>□</p><p>问曰：人恐怖者，其脉何状？师曰：脉形如循丝累累然，其面白脱色也。</p><p>【注】</p><p>人病恐怖者，陽神不足也，陽不足则恐，神不足则怖，恐则血随气下，故面白脱色不润泽也；怖则气随神乱，故脉形如循丝累累然而乱也。</p><p>【集注】</p><p>方有执曰：恐怖，惶惧也。循，理治也。丝，言细也。累累，联系貌。脱色，犹言失色也。盖内气馁者，则外色夺，所以有卒然之变也。</p><p>程应旄曰：此示人察色合脉之法，恐则气下神被夺矣，故脉细而且不定，面色白而且脱也。</p><p>□</p><p>问曰：人不饮，其脉何类？师曰：脉自涩，唇口干燥也。</p><p>【注】</p><p>津液少则脉涩，唇口因以干燥，此因不饮而然，非由此而不饮也。</p><p>【集注】</p><p>程应旄曰：不饮如与人别气，至二、三日汤水不沾唇之类。肺失游溢精气，故脉涩而唇口干燥也。</p><p>□</p><p>问曰：人愧者，其脉何类？师曰：脉浮，而面色乍白、乍赤。</p><p>【注】</p><p>愧者羞也，羞则神色荡而不定，故脉浮，而面色乍白、乍赤也。此皆察色合脉，以意消息而知之之类也。</p><p>【集注】</p><p>程应旄曰：以上数条，不论有病无病，凡人有所负于中，辄复形之色与脉也。于此推之，以意消息，则诸病之情，无不可即外以征内矣。</p><p>□</p><p>问曰：脉有灾怪，何谓也？师曰：假令人病，脉得太陽，与形证相应，因为作汤，比还送汤如食顷，病人乃大吐，若下利，腹中痛。师曰：我前来不见此证，今乃变异，是名灾怪。又问曰：何缘作此吐利？答曰：或有旧时服药，今乃发作，故名灾怪耳。</p><p>【注】</p><p>脉有灾怪，谓因药而变灾怪也。假令人病太陽病，得太陽脉，脉证相应，因为作太陽病汤药与服之；比还，如食顷，病人乃大吐下利，腹中痛，师问曰：我先来不见此证，今乃灾变怪异，缘何作此吐利？病者答曰：或有旧时服药，今乃发作，故为此灾怪耳！望、问固医家之事，亦须病人毫无隐讳，方能尽医所长，仲景为病家服药未告于医，医失问先服何药，故出此条以示戒耳！</p><p>【集注】</p><p>成无己曰：医以脉证与药相对，而反变异为其灾可怪，故名灾怪。</p><p>张志聪曰：脉得太陽与形证相应者，如太陽病，脉浮头顶强痛而恶寒，此脉与形证相应也。或有旧时服药，今乃发作者，言送汤如食顷，所投之药未周于经，必旧时服药之故也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232238.html' class='pagedaohang'>【上一篇】<i>:辨脉法篇</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232236.html' class='pagedaohang'>【下一篇】<i>：辨不可下病脉证篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>