<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>医宗金鉴_订正仲景全书金匮要略注·呕吐哕下利病脉证并治第十七</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/yizongjinjian/">医宗金鉴</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/yizongjinjian/'>医宗金鉴</a> > </div>
<div class="kind">
  <h1 class="h11">订正仲景全书金匮要略注·呕吐哕下利病脉证并治第十七</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232218.html' class='pagedaohang'>【上一篇】<i>:订正仲景全书金匮要略注·疮痈肠痈浸淫病脉证并治第十八</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232216.html' class='pagedaohang'>【下一篇】<i>：订正仲景全书金匮要略注·黄疸病脉证并治第十六</i></a></span>
</ul>
<div class="articleContent" id="articleContent"> <p class="h1-p">□</p><p>夫呕家有痈脓，不可治呕，脓尽自愈。</p><p>【注】</p><p>呕家，呕吐或谷、或水、或痰涎、或冷沫，今呕而有脓，此内有痈，脓溃而呕，非呕病也，故曰：不可治呕，脓尽自愈。</p><p>【集注】</p><p>赵良曰：经云：热聚于胃口而不行，胃脘为壅，胃脘属陽明经，陽明气逆则呕，故脓不自??出，从呕而出，此痈之在胃脘上口者也。若过半中，在肺之下者，脓则不从呕出而从大便出矣。</p><p>程林曰：夫痈溃则为脓，脓上出必令呕，故不必治其呕，脓尽则呕自止也。</p><p>□</p><p>先呕□渴者，此为欲解；先渴□呕者，为水停心下，此属饮家。</p><p>【注】</p><p>呕病后渴饮而不呕，为胃气和，此欲解也。因渴而后呕，呕而复渴，为水停心下，此属饮家之呕，非呕病也。</p><p>【集注】</p><p>赵良曰：呕则饮去，饮去则陽气回，津液犹未布，故渴耳。虽渴，终以邪去正回而必解也。先渴□呕者，即前痰饮条中，小半夏茯苓汤之证也。</p><p>程林曰：先呕□渴者，为呕后而胃无津液，得水和之即愈；先渴□呕者，本渴而饮水，水停胃中作呕也，故属水饮。</p><p>尤怡曰：呕家必有停痰宿水，先呕□渴者，痰水已去，而胃气将复也，故曰：此为欲解。先渴□呕者，因热饮水过多，热虽解而饮旋积也，此呕因积饮所致，故曰：此为饮家。</p><p>□</p><p>呕家本渴，今反不渴者，以心下有支饮故也，此属支饮。</p><p>【注】</p><p>呕病之人，津液已伤，本应渴也；今反不渴者，以心下素有支饮故也，此属支饮之呕，非呕病也。</p><p>【集注】</p><p>徐彬曰：支饮者，偏旁而不中正也。</p><p>高世?蛟唬褐б?者，水气循经，屈曲支行，其形如肿是也。支饮而呕，故曰：此属支饮。『饮??篇』云，呕家本渴，渴为欲解，今反不渴，心下有支饮故也，小半夏汤主之。</p><p>□</p><p>诸呕吐，谷不得下者，小半夏汤主之。</p><p>【注】</p><p>此详诸呕吐之病，以明其治也。呕者，有声有物之谓也；吐者，有物无声之谓也。凡诸呕吐，饮食不得下咽者，主之小半夏汤，降逆安胃也。</p><p>【集注】</p><p>赵良曰：呕吐谷不得下者，有寒有热，不可概论也。食入即吐，热也；朝食暮吐，寒也。此则非寒非热，由中焦停饮，气结而逆，故用小半夏汤。</p><p>沈明宗曰：此痰饮多而致呕之方也。外邪内入而呕，必自饮食稍进；此痰饮多而外邪少，拒格胸胃之间，气逆而谷不得入，故用生姜散邪，半夏以消痰饮而止呕逆。</p><h2>小半夏汤方</h2><p>（见痰饮中）</p><p>□</p><p>呕吐而病在膈上，后思水者解，急与之，思水者，猪苓散主之。</p><p>【注】</p><p>此详申上条饮呕，以明其治也。呕吐病后，则伤膈上津液，若思水者，急与饮之，不复呕吐者，是病去胃和自解也。思水者，与饮之而仍呕吐者，是病未除而有水饮也。</p><p>主之猪芩散者，利水以止呕吐也。</p><p>【集注】</p><p>程林曰：上章言先呕□渴，此为欲解；今呕吐而病在膈上，后思水者解，亦与上证不殊，故急与之以和胃。然思水之人，又有得水而贪饮，则胃中热少不能消水，更与人作病，故思水者，用猪苓散以散水饮。</p><p>魏荔彤曰：呕吐而病在膈上，后思水者，欲解之征也，即论中所言，先呕后渴，此为欲解之义也。急与之，呕吐后伤津液，水入而津液可复也。若夫未曾呕吐即思水者，即论中所言，先渴□呕之证也，是为水停心下，应治其支饮，而渴方愈也。主以猪苓散，利水补土，以治湿邪者，治渴而即以治上逆之呕吐也。</p><h2>猪苓散方</h2><p>猪苓茯苓白术各等分</p><p>右三味，杵为散，饮服方寸匕，日三服。</p><p>□</p><p>呕而发热者，小柴胡汤主之。</p><p>【注】</p><p>呕而腹满是有里也，主之大柴胡汤，攻里以止呕也；今呕而发热，是有表也，主之小柴胡汤，和表以止呕也。</p><p>【集注】</p><p>程林曰：经曰：呕而发热者，柴胡汤证具。夫呕家未有发热者，以发热属半表半里，故与小柴胡汤以和之。</p><p>李□曰：伤寒发热者为表证，然邪欲侵里，里气拒而不纳，则逆而作呕，此半表半里证也。小柴胡为治半表半里，和解之剂。</p><h2>小柴胡汤方</h2><p>柴胡半斤黄芩三两人参三两甘草三两半夏半升生姜三两大枣十二枚</p><p>右七味，以水一斗二升，煮取六升，去滓，再煎取三升，温服一升，日三服。</p><p>□</p><p>呕而脉弱，小便复利，身有微热，见厥者难治，四逆汤主之。</p><p>【注】</p><p>呕而心烦，心中懊□，内热之呕也。今呕而脉弱，正气虚也，小便复利，中寒盛也。</p><p>身有微热而复见厥，曰难治者，此为寒盛格热于外，非呕而发热者比，故以四逆汤胜陰回陽也。</p><p>【集注】</p><p>高世?蛟唬号徽咚?去寒犹在上，小盒饭少，今复利者，寒亦在下也。脉弱者，气衰于内，身微热者，格陽于外。呕证如是，则上下寒而内外虚，若见手足逆冷而厥者，则表里陰陽之气，不相顺接，故为难治。四逆汤主之，生附子壮火回陽以治厥，干姜温脾暖胃以治呕，甘草安中调上下以治内外也。</p><h2>四逆汤方</h2><p>附子（生用）一枚干姜一两半甘草（炙）二两</p><p>右三味，以水三升，煮取一升二合，去滓，分温再服。强人可大附子枚，干姜三两。</p><p>□</p><p>呕而胸满者，茱萸汤主之。</p><p>【注】</p><p>呕逆之气上冲于胸，胸中气实，则不受邪，必不满也；若胸中气虚，客寒邪气得以留连，故胸满也。主之吴茱萸汤，补正气，降邪气也。</p><p>【集注】</p><p>徐彬曰：胸乃陽位，呕为陰邪，使胸之陽气足以御之则不呕，呕亦胸中无恙也，乃呕而胸满，是胸虚邪客，不但胃不和矣。虚邪属陰，故以吴茱萸之苦辛温，善驱浊陰者为君，人参补虚为佐，而以姜枣宣发上焦之正气也。</p><h2>茱萸汤方</h2><p>吴茱萸一升人参三两生姜六两大枣十二枚</p><p>右四味，以水五升，煮取三升，温服七合，日三服。</p><p>□</p><p>呕而肠鸣，心下痞者，半夏泻心汤主之。</p><p>【注】</p><p>呕而肠鸣，肠虚而寒也。呕而心下痞，胃实而热也，并见之，乃下寒上热，肠虚胃实之病也，故主之半夏泻心汤，用参、草、大枣以补正虚，半夏以降客逆，干姜以胜中寒，芩、连以泻结热也。</p><p>【集注】</p><p>程林曰：呕而肠鸣心下痞者，此邪热乘虚而客于心下，故用芩、连泄热除痞，干姜、半夏散逆止呕。「内经」曰：脾胃虚则肠鸣。又曰：中气不足，肠为之苦鸣。人参、大枣、甘草，用以补中而和肠胃。</p><h2>半夏泻心汤方</h2><p>半夏（洗）半升黄芩干姜人参各三两黄连一两大枣十二枚甘草（炙）三两</p><p>右七味，以水一斗，煮取六升，去滓，再煮取三升，温服一升，日三服。</p><p>□</p><p>干呕吐逆，吐涎沫，半夏干姜散主之。</p><p>【注】</p><p>有声有物谓之呕，有声无物谓之哕，即干呕也。今有声无物而吐涎沫，故曰干呕。吐逆，吐涎沫也。干呕吐酸苦，胃中热也；干呕吐涎沫，胃中寒也，主之半夏干姜散，温中止呕也。</p><h2>半夏干姜散方</h2><p>半夏干姜等分</p><p>右二味，杵为散，取方寸匕，浆水一升半，煎取七合，顿服之。</p><p>□</p><p>干呕，吐涎沫，头痛者，茱萸汤主之。</p><p>【注】</p><p>干呕吐涎?i者，以半夏干姜散，温中止呕也。若更头痛，此属寒气盛而逆之甚也，故用吴茱萸汤，温寒下气，大折冲逆之势也。</p><p>【集注】</p><p>徐彬曰：上焦有寒，其口多涎，上焦既有寒邪，格陽在上，故主头痛，用吴茱萸温补以驱浊陰也。</p><p>李□曰：太陰、少陰经，从足至胸，俱不上头，二经并无头痛证。厥陰经上出额，与督脉会于巅，故干呕吐涎沫者，里寒也，头痛者，寒气从经脉上攻也。不用桂、附，用吴茱萸者，以其入厥陰经故耳！余皆温补散寒之药。</p><p>□</p><p>干呕而利者，黄芩加半夏生姜汤主之。</p><p>【注】</p><p>干呕者，胃气逆也，若下利清彻，乃肠中寒也。今下利浊粘，是肠中热也，故用黄芩汤以治其利，合半夏生姜汤，以治干呕也。</p><p>【集注】</p><p>程林曰：中焦不和，则气逆于上而作呕，迫于下而为利，故用半夏、生姜，入上焦而止呕；甘草、大枣，入中焦而和脾；黄芩、芍药，入下焦而止利。如是则正气安而邪气去，三焦和而呕利止矣。</p><p>魏荔彤：此呕为热逆之呕，利为挟热之利。</p><h2>黄芩加半夏生姜汤方</h2><p>黄芩三两甘草（炙）二两芍药二两半夏半升生姜三两大枣十二枚</p><p>右六味，以水一斗，煮取三升，去滓，温服一升，日再，夜一服。</p><p>□</p><p>食已即吐者，大黄甘草汤主之。</p><p>【注】</p><p>吐者，有物无声之谓也。朝食暮吐者寒也，食已即吐者火也，以寒性迟，火性急也。</p><p>故以大黄甘草汤，缓中泻火，火平自不吐也。</p><p>【集注】</p><p>王肯堂曰：病人欲吐者，不可下之，又用大黄甘草治食已即吐，何也？曰：欲吐者，其病在上，因而越之可也，而逆之使下，则必抑塞愤乱而益甚，故禁之。若既已吐矣，吐而不已，有升无降，则当逆而折之，引令下行，无速于大黄，故取之也。</p><p>程林曰：经云：诸逆冲上，皆属于火。食已即吐，是胃热上逆而不能容食，与反胃寒呕水饮不同，故用是汤以平胃热。</p><p>高世?蛟唬菏骋鸭赐抡撸?非宿谷不化之胃反，乃火热攻冲之吐逆。</p><h2>大黄甘草汤方</h2><p>大黄四两甘草一两</p><p>右二味，以水三升，煮取一升，分温再服。</p><p>□</p><p>病人欲吐者，不可下之。</p><p>【注】</p><p>病人欲吐，上越之势方盛，故不可下之。若病人吐后，其势衰矣，因其衰而济之，故已吐有可下之法也。</p><p>【集注】</p><p>徐彬曰：治病之法，贵因势利导，故「内经」曰：在上者越之，在下者竭之。今病欲上吐，不可强之使下，凡病皆然。故曰：病人欲吐者，不可下之。</p><p>程林曰：按「欲」字，乃吐而未吐之义。</p><p>□</p><p>病人胸中似喘不喘，似呕不呕，似哕不哕，彻心中愦愦然无奈者，生姜半夏汤主之。</p><p>【注】</p><p>此承上条，详申欲吐之状，以明其治也。喘者呼吸气急也，似喘不喘，谓胸中似喘之不快，而不似喘之气急也。呕者吐物而有声也，似呕不呕，谓似作呕之状，而不似呕之有物也，哕者干呕也，似哕不哕，谓似乎哕之有声，而不似哕之声连连也。胸彻心中愦愦然无奈者，总形容似喘不喘，似呕不呕，似哕不哕，心中愦乱无奈，懊□欲吐之情状也，故以半夏降逆，生姜安胃也。</p><p>【集注】</p><p>沈明宗曰：似喘不喘，似呕不呕，似哕不哕，诚不是喘，不是呕，不是哕也。彻者，通也，竟是通心中愦愦然无奈，即泛泛恶心之义也。</p><h2>生姜半夏汤方</h2><p>半夏半升生姜汁一升</p><p>右二味，以水三升，煮半夏取二升，内生姜汁，煮取一升半，小冷分四服，日三夜一，呕止，停后服。</p><p>【集解】</p><p>李□曰：生姜、半夏，辛温之气，足以散水饮而舒陽气，然待小冷服者，死寒饮固结于中，拒热药而不纳，反致呕逆。今热药冷饮下嗌之后，冷体既消，热性便发，情且不违，而致大益，此「内经」之旨也。此方与前半夏干姜汤略同，但前温中气，故用干姜，此散停饮，故用生姜；前因呕吐上逆，顿服之则药力猛峻，足以止逆降气，呕吐立除；此心中无奈，寒饮内结，难以猝消，故分四服，使胸中邪气徐徐散也。</p><p>□</p><p>吐后渴欲得水而贪饮者，文蛤汤主之。兼主微风，脉紧头痛。</p><p>【按】</p><p>「文蛤汤主之」五字，当在头痛之下，文义始属，是传写之□。兼主之「主」字，衍文也。</p><p>【注】</p><p>吐后而渴，当稍稍与饮之，胃和吐自止也。若恣意贪饮，则新饮复停，而吐必不已也，当从饮吐治之。若兼感微风，脉必紧，头必痛，主之文蛤汤者，是治渴兼治风水也。故以越婢汤方中加文蛤。越婢散风水也，文蛤治渴不已也。</p><p>【集注】</p><p>程林曰：贪饮者，饮水必多，多则婬溢上焦，必是溢饮之患，故用此汤以散水饮，方</p><p>中皆辛甘发散之药，故亦主微风脉紧头痛。</p><h2>文蛤汤方</h2><p>文蛤五两麻黄甘草生姜各三两石膏五两杏仁五十个大枣十二枚</p><p>右七味，以水六升，煮取二升，温服一升，汗出即愈。</p><p>【集解】</p><p>李□曰：文蛤汤，即大青龙汤去桂枝，乃发汗之剂，使水饮从毛窍中泄去，以散水饮于外。经云：开鬼开、洁净府，此一方两得之。以内有麻黄、生姜等解表药，故兼主微风脉紧头痛。</p><p>□</p><p>问曰：病人脉数，数为热，当消谷引食，而反吐者，何也？师曰：以发其汗，令陽气微，膈气虚，脉乃数，数为客热，不能消谷，胃中虚冷故也。脉弦者虚也，胃气无余，朝食暮吐，变为胃反，寒在于上，医反下之，今脉反弦，故名曰虚。</p><p>【按】</p><p>问曰：「病人脉数」至「胃中虚冷故也」等句，已详『伤寒论·陽明篇』内，错简在此，且与「脉弦者虚也」文义不属。</p><p>【注】</p><p>弦，饮脉也，非虚脉也，病吐者若见之，则为胃气无余也。胃气无余，肝邪乘之而见弦脉，故名曰虚。询其所以致弦之由，乃为寒在上，医反下之，使胃气尽而无余，则不能消化水谷，致令朝食暮吐，暮食朝吐，变为中寒胃反也。</p><p>【集注】</p><p>李□曰：食不得入，是有火也；食入反出，是无火也。此寒在上者，法当温中始愈，反下之则愈虚寒而愈吐矣。</p><p>□</p><p>寸口脉微而数，微则无气，无气则荣虚，荣虚则血不足，血不足则胸中冷。</p><p>【按】</p><p>此条文义不属，必是错简。</p><p>□</p><p>趺陽脉浮而涩，浮则为虚，虚则伤脾，脾伤则不磨，朝食暮吐，暮食朝吐，宿谷不化，名曰胃反，脉紧而涩，其病难治。</p><p>【按】</p><p>虚则伤脾之「虚」字，当是「涩」字，是传写之□。</p><p>【注】</p><p>前条因误下而病胃反，则脉弦；此条不因误下而病胃反，则脉浮而涩也。趺陽脉见浮而涩，浮以候胃，涩以候脾，浮而无力为胃虚，涩而无力为伤脾，胃虚脾伤，则不能消磨水谷，故朝食暮吐，暮食朝吐，所吐皆仍然不化之宿谷，故曰胃反也。若脉紧涩，则为邪盛正衰，故其病难治也。</p><p>【集注】</p><p>徐彬曰：紧为寒盛，涩为液竭，正不胜邪，故曰：难治。</p><p>□</p><p>胃反呕吐者，大半夏汤主之。</p><p>【注】</p><p>此承上条以明其治也。胃反、呕吐者，谓朝食暮吐，暮食朝吐之呕吐也。主之大半夏汤者，补脾胃止呕吐也。</p><h2>大半夏汤方</h2><p>半夏（洗、浣用）二升人参三两白蜜一升</p><p>右三味，以水一斗二升，和蜜扬之二百四十遍，煮药取一升半，温服一升，余分再服。</p><p>『千金方』云：大半夏汤治胃反不受食，食入即吐。『外台方』云：大半夏汤治呕心下痞□者。</p><p>【集解】</p><p>高世?蛟唬撼?食暮吐，宿谷不化，名曰胃反；胃反但吐不呕，然吐不离乎呕，故曰：</p><p>胃反呕吐者，用半夏助燥气以消谷，人参补元气以安胃，白蜜入水扬之，使甘味散于水中，水得蜜而和缓，蜜得水而淡渗，庶胃反平而呕吐愈。李升玺曰：呕家不宜甘味，此用白蜜何也？不知此胃反自属脾虚，经所谓甘味入脾，归其所喜是也。况君以半夏，味辛而止呕，佐以人参温气而补中，胃反自立止矣。</p><p>□</p><p>胃反，吐而渴欲饮水者，茯苓泽泻汤主之。</p><p>【注】</p><p>胃反吐而不渴者，寒也。渴欲饮水者，饮也。故以茯苓泽泻汤，补陽利水也。</p><h2>茯苓泽泻汤方</h2><p>茯苓半筋泽泻四两甘草二两桂枝二两白术三两生姜四两</p><p>右六味，以水一斗，煮取三升，内泽泻，再煮取二升半，温服八合，日三服。</p><p>『外台方』云：茯苓泽泻汤，治消渴胃反脉绝。</p><p>【集解】</p><p>李□曰：吐而渴者，津液亡而胃虚燥也。饮水则水停心下，茯苓、泽泻，降气行饮，白术补生津，此五苓散原方之义也。然胃反因脾气虚逆，故加生姜散逆，甘草和脾。</p><p>又五芩散治外有微热，故用桂枝。此胃反无表热，而亦用之者，桂枝非一于攻表药也，乃彻上彻下，达表里，为通行津液，和陽散水之剂也。</p><p>尤怡曰：茯苓泽泻汤，治吐未已，而渴欲饮水者，以吐未已，知邪未去，则宜桂枝、甘姜散邪气，茯苓、泽泻消水气也。</p><p>□</p><p>哕逆者，橘皮竹茹汤主之。</p><p>【注】</p><p>哕即干呕也，因其有哕哕之声，而无他物，故不曰干呕，而曰哕逆，属气上逆为病也。上逆之气，得出上窍，皆能作声，故肺虚气上逆，则作??，气从喉出而有??逆之声，若为邪所阻，则为喘满，故无声也。胃虚气上逆，则作哕，气从咽出而有哕逆之声，若与物凝结，则为痞痛，故无声也，是知气病也明矣。然邪气所凑，正气必虚，故用橘皮、竹茹、生姜以清邪气，人参、甘草、大枣，以补正气，则上逆之气自可顺矣。</p><h2>橘皮竹茹汤方</h2><p>橘皮二筋竹茹二升大枣三十枚生姜半筋甘草五两人参一两</p><p>右六味，以水一斗，煮取三升，温服一升，日三服。</p><p>【集解】</p><p>李□曰：哕有属胃寒者，有属胃热者，此哕逆因胃中虚热，气逆所致。故用人参、甘草、大枣、补虚，橘皮、生姜散逆，竹茹甘寒，疏逆气而清胃热，因以为君。</p><p>尤怡曰：胃虚而热乘之，则作哕逆，橘皮、生姜和胃散逆，竹茹除热止呕哕，人参、甘草、大枣益虚安中也。</p><p>□</p><p>干呕哕，若手足厥者，橘皮汤主之。</p><p>【注】</p><p>干呕哕，犹言干呕即哕也。东垣以干呕为轻，哕为重，识仲景措辞之意也。哕而手足厥，乃胃陽虚，是吴茱萸汤证也。若初病形气俱实，虽手足厥，非陽虚陰盛者比，乃气闭不达于四肢也。故单以橘皮通气，生姜止哕也。</p><p>【集注】</p><p>程林曰：干呕哕，则气逆气胸膈间，而不行于四末，故手足为之厥，橘皮能降逆气，生姜为呕家圣药，小剂以和之也。然干呕非反胃，厥非无陽，故下咽气行即愈。</p><h2>橘皮汤方</h2><p>橘皮四两生姜半筋</p><p>右二味，以水七升，煮取三升，温服一升，下咽则愈。</p><p>□</p><p>哕而腹满，视其前后，知何部不利，利之即愈。</p><p>【注】</p><p>哕虚邪也。哕而不腹满者，为正气虚，兼有热者，以橘皮竹茹汤主之；兼有寒者，以吴茱萸汤主之。哕而腹满者为邪气实，当视其二便，大便不利者下之，小便不利者通之即愈也。</p><p>【集注】</p><p>朱肱曰：前部不利猪苓汤，后部不利谓胃承气汤。</p><p>赵良曰：腹满为实，实则气上逆而作哕，故必视其前后何部不利而利之，则满去而哕止。</p><p>魏荔彤曰：胃气上逆，冲而为哕，治法当视其前后，审大小便调不调也。前部不利者，水邪之逆也。当利其小便而哕愈；后部不利者，热邪实也，当利其大便而哕愈。</p><p>□</p><p>夫六府气绝于外者，手足寒，上气脚缩；五藏气绝于内者，利不禁；下甚者，手足不仁。</p><p>【注】</p><p>气绝非谓脱绝，乃谓虚绝也。六府之气，陽也，陽气虚不温于外，则手足寒缩，陽虚则陰盛上逆，故呕吐哕也。五藏之气，陰也，陰气虚不固于中，则下利不禁，利甚则中脱形衰，故手足不仁也。此发明呕吐、下利之原委也。</p><p>□</p><p>下利清谷，里寒外热，汗出而厥者，通脉四逆汤主之。</p><p>【注】</p><p>下利清谷，里寒也，外热汗出而厥，陽亡也。主之以通脉四逆汤，回陽胜寒，而利自止也。</p><h2>通脉四逆汤方</h2><p>附子（生用）大者一枚干姜三两强人可四两甘草（炙）二两</p><p>右三味，以水三升，煮取一升二合，去滓，分温再服。</p><p>□</p><p>下利，手足厥冷，无脉者，灸之不温；若脉不还，反微喘者，死。少陰负趺陽者，为顺也。</p><p>【按】</p><p>此条「反微喘者死」之下，有「少陰负趺陽者为顺也」一句，文义不属，其注已详见『伤寒论，辨脉篇』内，不复释。</p><p>【注】</p><p>下利手足厥冷，脉绝无者，有陰无陽之脉证也。虽用理中四逆辈，恐其缓不及事，急灸脐下，以通其陽。若脉还手足温者生。脉不还手足不温，反微喘者，陽气上脱也，故死。</p><p>【集注】</p><p>程林曰：下利而至于手足厥冷无脉，则独陰无陽，灸之以复其陽，而脉绝不来，反微喘者，则正气又脱于上，孤陽无根，故死。</p><p>□</p><p>下利气者，当利其小便。</p><p>【注】</p><p>下利者，初利则为气郁于大肠而不外渗，水气并下，但当利其小便，输其渗泻之窍，气宣而利止也。久利则为气陷于大陽，而不上举，又当于升补中兼利小便也。</p><p>【集注】</p><p>尤怡曰：下利气者，气随利失，即所谓气利是也。</p><p>□</p><p>气利，诃黎勒散主之。</p><p>【注】</p><p>气利，所下之气秽臭，所利之物稠粘，则为气滞不宣，或下之、或利之皆可也。若所利之气不臭，所下之物不粘，则谓气陷肠滑，故用诃黎勒散以固肠，或用补中益气以举陷亦可。</p><h2>诃黎勒散方</h2><p>诃黎勒（煨）十枚</p><p>右一味，为散，粥饮和顿服。</p><p>【集解】</p><p>李□曰：气利者，下利气虚，下陷而滑脱也。诃黎勒性敛涩，能温胃固肠。粥饮和者，假谷气以助胃。顿服者，药味并下，更有力也。</p><p>尤怡曰：气利，气与屎俱失也。诃黎勒涩肠而利气，粥饮安中益肠胃。顿服者，补下治下制以急也。</p><p>□</p><p>若下利脉数，有微热汗出，令自愈；设脉紧，为未解。</p><p>【注】</p><p>下利脉数，内热利也，微热汗出，其邪衰矣，故令自愈。设脉紧者，是表未衰，故为未解也。</p><p>【集注】</p><p>程林曰：寒则下利，脉数有微热，则里寒去，汗出则表气和，表里俱和，故令自愈；设复紧者，知寒邪尚在，是为未解也。</p><p>□</p><p>下利，有微热而渴，脉弱者，令自愈。</p><p>【注】</p><p>下利大热而渴，则为邪盛，脉弱则为正虚，不能愈也。今微热而渴，脉弱者，邪正俱衰，故知自愈也。</p><p>【集注】</p><p>程林曰：下利大热而渴，则偏于陽，无热不渴，则偏于陰，皆不能愈；以微热而渴，知陰陽和，脉弱，知邪气去，故即自愈。</p><p>□</p><p>下利，脉数而渴者，令自愈；设不差，必清脓血，以有热故也。</p><p>【注】</p><p>此承上条邪正俱衰，病当自愈而不愈之义也。设不差者，则必表和，热退而数渴，仍然是里热未除也，故圊脓血。</p><p>【集注】</p><p>魏荔彤：下利，固以陽气有余为吉，又不可太盛，成热邪伤陰，致陽复有偏胜之患。</p><p>□</p><p>下利，寸脉反浮数，尺中自涩者，必圊脓血。</p><p>【注】</p><p>此承上表里已和，病当自愈而不愈之义也。下利里病，而得浮数表脉，故曰：脉反浮数也。但尺中自涩，则知热陷血分，必圊脓血也。</p><p>【集注】</p><p>徐彬曰：下利属寒，脉应沉迟，反浮数，其陽胜可知。而尺中自涩，涩为陽邪入陰，此亦热多，故曰：必圊脓血。</p><p>程林曰：寸脉浮数，为热有余，尺脉自涩，为血不足，以热有余，则挟热而便脓血。</p><p>□</p><p>下利，三部脉皆平，按之心下坚者，急下之，宜大承气汤。</p><p>【注】</p><p>下利之人，心下□者，诸泻心汤证也。若寸、关、尺三部脉皆平实有力，虽下利，宜攻坚也。</p><p>【集注】</p><p>李□曰：下利，按之心下坚者，实也。设或脉见微弱，犹未可下，今三部脉皆平，则里气不虚可知，自宜急下之，此凭脉又证书之法也。</p><h2>大承气汤方</h2><p>（见痉病中）</p><p>□</p><p>下利，脉迟而滑者，实也，利未欲止，急下之，宜大承气汤。</p><p>【注】</p><p>脉迟不能兼滑，惟浮取之迟，沉取之滑，则有之矣。今下利脉迟而滑，谓浮迟而沉滑也。浮迟则外和，沉滑则内实。欲止内实之下利，当下之，积去则止，宜大承气汤。</p><p>【集注】</p><p>尤怡曰：脉迟为寒，然与滑俱见，则不为寒而反为实，以中实有物，能阻其脉迟行。</p><p>夫利因实而致者，实不去则利不止，故宜急下。</p><p>□</p><p>下利，脉反滑者，当有所去，下乃愈，宜大承气汤。</p><p>【注】</p><p>下利脉反滑者，是病脉实，不相宜也。若其人形气如常，饮食如故，乃有当去之积未去也，下之乃愈，宜大承气汤。</p><p>【集注】</p><p>赵良曰：下利虚证也，脉滑实脉也，以下利之虚证，而反见滑实之脉，故当有所去也。</p><p>程林曰：经云：滑为有宿食，故当下，去之而利自止矣。</p><p>□</p><p>下利已差，至其年月日时复发者，以病不尽故也，当下之，宜大承气汤。</p><p>【注】</p><p>下利差后，至其或年、或月、或日而复发其利者，此宿食积病，攻之不尽故也。若其人形气不衰，饮食尚强，当攻其未尽，自不复发其利也，宜大承气汤。</p><p>【集注】</p><p>沈明宗曰：此旧积之邪复病也。下利差后，至其年月日时复发者，是前次下利之邪，隐僻肠间，今值藏府司令期，触动旧邪而复发；无隐僻之根未除，终不能愈，故用大承气迅除之耳。</p><p>□</p><p>下利谵语者，有燥屎也，小承气汤主之。</p><p>【注】</p><p>下利里虚证也，谵语里实证也，何以决其有燥屎也？若脉滑数，知有宿食也；其利秽粘，知有积热也；然必脉证如此，始可知其有燥屎也，宜下之以小承气汤。于此推之，而燥屎又不在大便□不□也。</p><p>【集注】</p><p>李□曰：经曰：实则谵语，故知有燥屎宜下。</p><h2>小承气汤方</h2><p>大黄四两厚朴（炙）三两枳实（炙）大者三枚</p><p>右三味，以水四升，煮取一升二合，去滓，分温三服，得利则止。</p><p>□</p><p>下利，脉反弦，发热身汗者，自愈。</p><p>【注】</p><p>下利，脾病也。弦，肝脉也。脾病不当见弦脉，故曰脉反弦也。下利里病也，发热表证也，若发热身汗，则为表与里和，虽脉弦亦可自愈也。</p><p>□</p><p>下利，脉沉弦者下重，脉大者为未止，脉微弱数者为欲自止，虽发热不死。</p><p>【注】</p><p>沉主里，弦主急，下重后重也。下利脉沉弦者，故里急后重也。滞下之证，发热脉大则邪盛为未已也，脉微弱数者则邪衰，病当自止，虽发热不死也。由此可知脉大身热者死也。</p><p>□</p><p>热利下重者，白头翁汤主之。</p><p>【注】</p><p>此承上条以明治其也。下利脓血，里急后重，积热已深，故以白头翁汤大苦大寒；寒能胜热，苦能燥湿，湿热去，下重自除矣。</p><p>【集注】</p><p>程林曰：热利下重，则热迫于肠胃，非苦不足以坚下焦，非寒不足以除热，故加一「热」字，别以上之寒利。</p><p>尤怡曰：此证湿热下注，故用白头翁，苦以除湿，寒以胜热也。</p><h2>白头翁汤方</h2><p>白头翁黄连黄蘖秦皮各三两</p><p>右四味，以水七升，煮取二升，去滓，温服一升，不愈更服。</p><p>□</p><p>下利，便脓血者，桃花汤主之。</p><p>【注】</p><p>初病下利便脓血者，大承气汤或芍药汤下之。热盛者，白头翁汤清之。若日久滑脱，则当以桃花汤养肠固脱可也。</p><h2>桃花汤方</h2><p>赤石脂（一半锉，一半筛末）一筋干姜一两粳米一升</p><p>右三味，以水七升，煮米令熟，去滓，温七合，内赤石脂末方寸匕，日三服，若一服愈，余勿服。</p><p>□</p><p>下利清谷，不可攻其表，汗出必胀满。</p><p>【注】</p><p>详见『伤寒论·太陰篇』篇内，不复释。</p><p>□</p><p>下利脉沉而迟，其人面少赤，身有微热，下利清谷者，必郁冒，汗出而解，病人必微厥，所以然者，其面戴陽，下虚故也。</p><p>【注】</p><p>详见『伤寒论·厥陰篇』内，不复释。</p><p>□</p><p>下利腹胀满，身体疼痛者，先温其里，乃攻其表，温里宜四逆汤，攻表宜桂枝汤。</p><p>【注】</p><p>详见『伤寒论·太陰篇』内，不复释。</p><h2>桂枝汤方</h2><p>桂枝三两芍药三两甘草（炙）三两生姜三两大枣十二枚</p><p>右五味，□咀，以水七升，微火煮取三升，去滓，适寒温服一升。服已须臾，啜热稀粥一升，以助药力，温覆令一时许，遍身□□微似有汗益佳，不可令如水淋漓。若一服汗出病差，停后服。</p><p>□</p><p>下利后更烦，按之心下濡者，为虚烦也，栀子豉汤主之。</p><p>【注】</p><p>详见『伤寒论·太陽中篇』，不复释。</p><h2>栀子鼓汤方</h2><p>栀子十四枚香豉（绵裹）四合</p><p>右二味，以水四升，先煮栀子，得二升半，内豉煮取一升半，去滓，分二服，温进一服，得吐则止。</p><p>□</p><p>下利，肺痛，紫参汤主之。</p><p>【按】</p><p>此文脱简不释。</p><h2>紫参汤方</h2><p>紫参半筋甘草三两</p><p>右二味，以水五升，先煮紫参，取二升，内甘草，煮取一升半，分温三服。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/yizongjinjian/232218.html' class='pagedaohang'>【上一篇】<i>:订正仲景全书金匮要略注·疮痈肠痈浸淫病脉证并治第十八</i></a></span><span class="tomenu"><a href="https://aaoe.github.io/gudaiyishu/yizongjinjian/" title="医宗金鉴" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/yizongjinjian/232216.html' class='pagedaohang'>【下一篇】<i>：订正仲景全书金匮要略注·黄疸病脉证并治第十六</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>