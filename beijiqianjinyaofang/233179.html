<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>备急千金要方_卷十九 肾脏方·肾脏脉论第一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/beijiqianjinyaofang/">备急千金要方</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/beijiqianjinyaofang/'>备急千金要方</a> > </div>
<div class="kind">
  <h1 class="h11">卷十九 肾脏方·肾脏脉论第一</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233180.html' class='pagedaohang'>【上一篇】<i>:卷十九 肾脏方·肾虚实第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233178.html' class='pagedaohang'>【下一篇】<i>：卷十八 大肠腑方·九虫第七</i></a></span>
</ul>
<div class="articleContent" id="articleContent"> <p class="h1-p">（论一首）</p><p>论曰∶肾主精。肾者，生来向导之本也。为后宫内官则为女主，所以天之在我者德也，地之在我者气也，德流气薄而生者也，故生来谓之精。精者，肾之藏也。耳者肾之官，肾气通于耳，耳和则能闻五音矣。肾在窍为耳，然则肾气上通于耳，下通于陰也。左肾壬，右肾癸，循环玄宫，上出耳门，候闻四远，下回玉海，挟脊左右，与脐相当，经于上焦，营于中焦，卫于下焦，外主骨，内主膀胱。肾重一斤一两，有两枚。神名KT ，KT 主藏精。号为精脏。随节应会，故云肾藏精，精舍志，在气为欠，在液为唾。肾气虚则厥逆，实则胀满，四肢正黑。虚则使人梦见舟船溺人，得其时梦伏水中若有畏怖。肾气盛则梦腰脊两解不相属，厥气客于凡肾脏象水，与膀胱合为腑。其经足少陰，与太陽为表里，其脉沉，相于秋，旺于冬。</p><p>冬时万物之所藏，百虫伏蛰，陽气下陷，陰气上升，陽气中出，陰气冽为霜，遂不上升，化为霜雪。猛兽伏蛰，蜾虫匿藏，其脉为沉，沉为陰在里，不可发汗，发汗则蜾虫出，见其霜雪。陰气在表，陽气在里，慎不可下，下之者伤脾。脾土弱即水气妄行。下之者如鱼出水，蛾入汤，重客在里，慎不可熏。熏之逆客，其息则喘，无持客热，令口烂疮。陰脉且解，血散不通，正陽遂厥，陰不往从，客热狂入，内为结胸，脾气遂弱，清溲痢通。</p><p>冬脉如营。冬脉者，肾也，北方水也，万物之所以合藏也。故其气来沉以搏，故曰营，反此者病。何如而反？其气来如弹石者，此谓太过，病在外。其去如数者，此谓不及，病在中。太过则令人解 脊脉痛而少气不欲言，不及则令人心悬如病饥， 中清，脊中痛，少腹满，小便变赤黄。</p><p>肾脉来喘喘累累如勾，按之而坚曰平，冬以胃气为本。肾脉来如引葛，按之益坚曰肾病。肾脉来发如夺索，辟辟如弹石曰肾死。</p><p>真肾脉至搏而绝，如以指弹石辟辟然，色黄黑不泽毛折乃死。冬胃微石曰平，石多胃少曰肾病，但石无胃曰死石，而有勾曰夏病，勾甚曰今病。凡人以水谷为本，故人绝水谷则死，脉无胃气亦死。所谓无胃气者，但得真脏脉不得胃气也。所谓脉不得胃气者，肝不弦肾不石也。</p><p>肾藏精，精舍志，盛怒不止则伤志，志伤则善忘其前言，腰脊痛不可以俯仰屈伸，毛悴色夭，死于季夏。</p><p>足少陰气绝则骨枯。少陰者，冬脉也，伏行而濡滑骨髓者也。故骨不濡，则肉不能着骨也。骨肉不相亲，即肉濡而却。肉濡而却，故齿长而垢，发无泽。发无泽者骨先死，戊笃已死，土胜水也。</p><p>肾死脏浮之坚，按之乱如转丸益下入尺中者死。</p><p>冬肾水旺，其脉沉濡而滑曰平。反得微涩而短者，是肺之乘肾，母之归子，为虚邪，虽病易治。反得弦细而长者，是肝之乘肾，子之乘母，为实邪，虽病自愈。反得大而缓者，是脾之乘肾，土之克水，为贼邪大逆，十死不治。反得浮大而洪者，是心之乘肾，火之凌水，为微邪，虽病即瘥。</p><p>左手关后尺中陰绝者，无肾脉也。苦足下热，两髀里急，精气竭少，劳倦所致，刺足太陽治足少陰右手关后尺中陰绝者，无肾脉也。苦足逆冷上抢胸痛，梦入水见鬼，善魇寐，黑色物来掩人上，刺足太陽治陽。右手关后尺中陰实者，肾实也。苦骨疼腰脊痛，内寒热，刺足少陰治陰。</p><p>肾脉沉细而紧，再至曰平，三至曰离经病，四至脱精，五至死，六至命尽，足少陰脉也肾脉急甚，为骨痿癫疾，微急为奔豚沉厥，足不收不得前后缓甚为折脊，微缓为洞下。</p><p>洞下者，食不化，入咽还出。大甚为陰痿，微大为石水起，脐下以至少腹肿垂垂然上至胃脘，死黑花。涩甚为大痈，微涩为不月水、沉痔。肾脉搏坚而长，其色黄而赤，当病折腰。其软而散者，当病少血。黑脉之至也，上坚而大。有积气在少腹与陰，名曰肾痹，得之沐浴清水而卧。</p><p>扁鹊曰∶肾有病则耳聋，肾在窍为耳，然则肾气上通于耳。五脏不和，则九窍不通，陰陽俱盛不得相营，故曰关格。关格者，不得尽期而死也。</p><p>肾在声为呻，在变动为 ，在志为恐。恐伤肾，精气并于肾则恐，脏主冬病，在脏者取之井。</p><p>病先发于肾，少腹腰脊痛胫酸，一日之膀胱，背膂筋痛，小便闭。二日上之心，心痛。</p><p>三日之小肠胀。四日不已死。冬大晨夏晏晡。</p><p>病在肾，夜半慧日乘，四季甚，下晡静。假令肾病中央，若食牛肉及诸土中物得之。不者，当以长夏时发，得病以戊己日也。</p><p>凡肾病之状，必腹大胫肿痛。喘咳身重，寝汗出。憎风虚，即胸中痛，大腹小腹痛清厥，意不乐，取其经足少陰太陽血者。</p><p>肾脉沉之而大坚，浮之而大紧，苦手足骨肿厥而陰不兴。腰脊痛少腹肿，心下有水气，时胀闭时泄，得之浴水中，身未干而合房内，及劳倦发之。</p><p>肾病其色黑，其气虚弱，吸吸少气，两耳苦聋，腰痛时时失精，饮食减少，膝以下清，其脉沉滑而迟少，为可治，宜服内补散，建中汤，肾气丸、地黄煎。春当刺涌泉，秋刺复溜，冬邪在肾，则骨痛陰痹。陰痹者，抚之而不得，腹胀腰痛，大便难，肩背颈项强痛，时眩，取之涌泉、昆仑，视有血者尽取之。</p><p>有所用力举重，若入房过度，汗出如浴水，则伤肾。</p><p>肾中风（阙） 肾中寒（阙）</p><p>肾水者，其人腹大脐肿，腰痛不得溺，陰下湿如牛鼻头汗，其足逆寒，大便反坚（一云面肾胀者，腹满引背央央然，腰髀（一作痹）并痛。</p><p>肾着之病，其人身体重，腰中冷如冰状（一作如水洗状，一作如坐水中，形如水状），反不渴，小便自利，食饮如故，是其证也，病属下焦，从身劳汗出，衣里冷湿，故久久得之。</p><p>肾着之为病，从腰以下冷，腰重如带五千钱。</p><p>诊得肾积，脉沉而急，苦脊与腰相引痛，饥则见，饱则减。少腹里急，口干咽肿伤烂，目KT KT ，骨中寒，主髓厥善忘，色黑也。</p><p>肾之积名曰奔豚，发于少腹上至心下，如豚奔走之状，上下无时，久久不愈，病喘逆骨痿少气。以夏丙丁日得之，何也？脾病传肾，肾当传心，心适以夏旺。旺者不受邪，肾复欲还脾，脾不肯受，因留结为积，故知奔豚以夏得之。肾病，手足逆冷，面赤目黄，小便不禁，骨节烦疼，少腹结痛，气冲于心，其脉当沉细而滑，今反浮大，其色当黑而反黄，此是土之克水，为大逆，十死不治。</p><p>羽音人者，主肾声也。肾声呻，其音瑟，其志恐，其经足少陰，厥逆太陽则营卫不通。</p><p>陰陽翻祚，陽气内伏，陰气外升，升则寒，寒则虚，虚则厉风所伤，语音謇吃，不转偏枯，脚偏跛蹇。若在左则左肾伤，右则右肾伤，其偏枯风体从鼻而分半边至脚。缓弱不遂，口亦欹，语声混浊，便利仰人，耳偏聋塞，腰背相引，甚则不可治，肾沥汤主之。方在第八卷中。</p><p>又呻而好恚，恚而善忘，恍惚有所思，此为土克水，陽击陰，陰气伏而陽气起。起则热，热则实，实则怒，怒则忘，耳听无闻，四肢满急，小便赤黄，言音口动而不出，笑而看人。此为邪热伤肾，甚则不可治。若面黑黄耳不应，亦可治。</p><p>肾病为疟者，令人凄凄然腰脊痛宛转，大便难。目 然身掉不定，手足寒，恒山汤主之，（方在第十卷中）。若其人本来不吃，忽然謇吃而好嗔恚，反于常性，此肾已伤，虽未发觉已是其候见。人未言而前开口笑，还闭口不声，举手闸极腹（一作把眼），此肾病声之候也。</p><p>虚实表里，浮沉清浊，宜以察之，逐以治之。</p><p>黑为肾，肾合骨黑如乌羽者吉。肾主耳，耳是肾之余。其人水形相比于上羽黑色，大头曲面，广颐小肩，大腹小手，足发行，摇身下，尻长背延延也。不敬畏，善欺殆，人戮死，耐秋冬，不耐春夏，春夏感而生病，主足少陰。污污然耳大小高下浓薄偏圆，则肾应之。正黑色小理者，则肾小，小即安难伤。粗理者，则肾大，大则虚，虚则肾寒，耳聋或鸣，汗出，腰痛不得俯仰，易伤以邪。耳高者则肾高，高则实，实则肾热，背急缀痛，耳脓血出。或生肉塞耳，耳后陷者则肾下。下则腰尻痛不可以俯仰，为狐疝。耳坚者则肾坚，坚则肾不受病，不病腰痛。耳薄者则肾脆，脆则伤热，热则耳吼闹，善病消瘅。耳好前居牙车者则肾端正。</p><p>端正则和利难伤，耳偏高者则肾偏欹。偏欹则善腰尻偏痛。凡人分部骨陷者，必死不免。挟膀胱并太陽为肾之部，骨当其处陷也，而脏气通于内外，部亦随而应之。沉浊为内，浮清为外。若色从外走内者，病从外生部处起。若色从内出外者，病从内生部处陷。内病前治陰后治陽，外病前治陽后治陰。陽主外陰主内，凡人生死休否，则藏神前变形于外。人肾前病，耳则为之焦枯。若肾前死，耳则为之KT
 
黑焦癖。若天中等分暮色应之，必死不治。看应增损斟酌赊促，赊不出四百日内，促则旬日之间。肾病少愈而卒死，何以知之？曰∶黄黑色点如拇指应耳，此必卒死。肾绝四日死，何以知之？齿为暴黑，面为正黑，目中黄，腰中欲折，白汗出如流，面黑目青（一作白），肾气内伤，病因留积，八日当亡，是死变也。面黄目黑不死，黑如
 
死。吉凶之色，天中等分左右发色不正，此是陰陽官位，相法若不遭官事而应死也。其人面目带黄黑连耳左右，年四十以上百日死。若偏在一边，最凶必死。两边有，年上无，三年之内祸必至矣。</p><p>冬水肾脉色黑，主足少陰脉也。少陰何以主肾？曰∶肾者主陰，陰水也，皆生于肾，此脉名曰太冲。凡五十七穴，冬取其井荥。冬者水始治，肾方闭，陽气衰少，陰气坚盛，太陽气伏沉，陽脉乃法，故取井以下陰气逆取荥以通（《素问》作实）陽气。其脉本在内踝下二寸，应其筋起于小趾之下，入足心，并太陰之筋而斜走内踝之下，结于踵，与太陽之筋合而上结于内辅下，并太陰之筋而上循陰股，结于陰器，循脊内挟膂，上至项，结于枕骨，与太陽之筋合。</p><p>其脉起于小趾之下，斜趋足心，出然骨之下，循内踝之后，别入跟中以上 内，出 中内廉，上股内后廉，贯脊属肾络膀胱。其直者，从肾上贯肝膈入肺中，循喉咙挟舌本。其支者，从肺出络心注胸中，合足太陽为表里，太陽本在跟以上五寸中，同会于手太陰。</p><p>其足少陰之别名曰大钟，当踝后绕跟别走太陽。其别者并经上走于心包，下贯腰脊，主肾生病。病实则膀胱热，热则闭癃，癃则陽病，陽脉反逆大于寸口再倍。其病则口热舌干，咽肿上气，咽干及痛烦心，心痛黄瘅，肠
 
，脊骨内后廉痛。痿厥嗜卧，足下热而痛，灸则强食而生灾，缓带被发，大杖重履而步。虚则膀胱寒，寒则腰痛，痛则陰脉反小于寸口，其病则饥而不欲食，面黑如炭色，咳唾则有血，喉鸣而喘，坐而欲起，目KT
 KT 
无所见，心悬若冬三月者，主肾膀胱黑骨温病也。其源从太陽少陰相搏，蕴积三焦，上下壅塞，陰毒内行，脏腑受客邪之气，则病生矣，其病相反。若腑虚则为陰毒所伤，里热外寒，意欲守火而引饮，或腰中痛欲折。若脏实则陽温所损，胸胁切痛，类如刀刺，不得动转，热彭彭。若服冷药过瘥而便洞泻，故曰黑骨温病也。扁鹊曰∶灸脾肝肾三俞，主治丹金毒黑温之病，当根据源为理，调脏理腑，清浊之病不生矣。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233180.html' class='pagedaohang'>【上一篇】<i>:卷十九 肾脏方·肾虚实第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233178.html' class='pagedaohang'>【下一篇】<i>：卷十八 大肠腑方·九虫第七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>