<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>备急千金要方_卷二十五 备急方·蛇虫等毒第二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/beijiqianjinyaofang/">备急千金要方</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/beijiqianjinyaofang/'>备急千金要方</a> > </div>
<div class="kind">
  <h1 class="h11">卷二十五 备急方·蛇虫等毒第二</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/beijiqianjinyaofang/233139.html' class='pagedaohang'>【上一篇】<i>:卷二十五 备急方·诸般伤损第三</i></a></span><span class="tomenu"><a href="https://ChineseBooks.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/beijiqianjinyaofang/233137.html' class='pagedaohang'>【下一篇】<i>：卷二十五 备急方·卒死第一</i></a></span>
</ul>
<div class="articleContent" id="articleContent"> <p class="h1-p">（论六首 方一百二十七首 灸法二首）</p><p>治因热逐凉睡熟，有蛇入口中挽不出方∶</p><p>以刀破蛇尾，纳生椒二三枚，裹着，须臾即出。（《肘后方》云∶艾灸蛇尾即出。若无火，以刀周匝割蛇尾，截令皮断，乃将皮倒脱即出。）</p><p>治蛇入口中，并七孔中者∶</p><p>割母猪尾、头沥血，着口中即出。</p><p>又方 以患人手中指等截三岁大猪尾，以器盛血，傍蛇泻血口中，拔出之。</p><p>治卒为蛇绕不解方∶</p><p>以热汤淋之，无汤令人尿之。</p><p>治蛇蝎螫方∶</p><p>服小蒜汁，滓敷上。（《肘后方》云∶治蝮蛇螫。）</p><p>又方 熟捣葵取汁服之。</p><p>治蛇啮方∶</p><p>人屎浓涂，帛裹即消。</p><p>治蛇毒方∶</p><p>消蜡注疮上，不瘥更消注之。</p><p>又方 以母猪耳中垢敷之。（《肘后方》云∶牛耳中垢亦可敷之。）</p><p>治蝮蛇毒方∶</p><p>以射罔涂肿上，血出即愈。</p><p>又方 生麻、楮叶合捣，以水绞去滓渍之。</p><p>又方 令妇人尿疮上。</p><p>又方 末姜敷之，干即易。</p><p>又方 鸡屎二七枚烧作灰，投酒中服之。</p><p>又方 以面围上，令童男尿着中，烧铁令赤，投中，冷复烧着，二三度瘥。</p><p>又方 雄黄为末敷之，日一易。</p><p>又方 盐四两，水一斗，煮十沸，沸定以汤浸，冷易之。</p><p>又方 紫苋捣取汁，饮一升，以滓封疮上，以少水灌之。</p><p>又方 梳中垢如指大长一寸，尿和敷之。</p><p>又方 取合口椒同葫荽苗等分捣敷，无不瘥。</p><p>又方 用铜青敷疮上。</p><p>又方 捣大蒜和胡粉敷之。</p><p>又方 嚼大豆叶涂之良。</p><p>又方 猪脂和鹿角灰涂之。</p><p>又方 炙梳汗出熨之。</p><p>治诸蛇毒方∶</p><p>雄黄 干姜（各等分）</p><p>上二味，为末，和射罔着竹筒中带行，有急用之。</p><p>入山草辟众蛇方∶</p><p>雄黄 干姜 麝香（各等分）</p><p>上三味，捣为粗末，以小绛袋盛带之，男左女右，蛇毒涂疮。（《集验方》云∶如无麝香，以射罔和代之。《救急方》云∶以蜜和为膏，敷螫处良。）</p><p>又方 常烧 羊角使烟出，蛇则去矣。</p><p>治蛇螫人疮已愈，余毒在肉中婬婬痛痒方∶</p><p>大蒜 小蒜（各一升）</p><p>上二味，合捣，以热汤淋汁，灌疮大良。</p><p>治蛇骨刺人毒痛方∶</p><p>铁精如大豆许，纳管中，吹入疮中良。</p><p>又方 烧死鼠为末敷之。</p><p>治众蛇螫方∶</p><p>灸上三七壮，无艾以火头称疮孔大小 之。</p><p>治虎咬疮方∶</p><p>浓煮葛根汁，洗十数遍，及捣为散，以葛根汁服方寸匕，日五，甚者夜二。</p><p>又方 青布急卷为绳，只一物，烧一头燃，纳竹筒中，注疮口熏之妙。</p><p>又方 煮铁令浓洗疮。</p><p>又方 嚼生栗子涂之良。</p><p>辟虎法∶</p><p>凡入山烧水牛、 羊角，虎、野狼、蛇皆走。</p><p>论曰∶凡见一切毒螫之物，必不得起恶心向之，亦不得杀之。若辄杀之，于后必遭螫毒，治亦难瘥，慎之慎之。</p><p>治蝎毒方∶</p><p>凡蝎有雌雄，雄者痛只在一处，雌者痛牵诸处。若是雄者，用井底泥涂之，温则易。雌者用当瓦屋沟下泥敷之。若值无雨，可用新汲水从屋上淋下取泥。</p><p>又方 取齿中残饭敷之，又猪脂封之，又射罔封之，又 砂和水涂上立愈。</p><p>治蝎螫方∶</p><p>若着手足，以冷水渍之，水微暖即易之。着余处者，冷水渍，故布 之，少暖则易。</p><p>又方 生乌头为末，唾和敷之。</p><p>治蜂螫毒方∶</p><p>取瓦子摩其上，唾二七遍，置瓦子故处。</p><p>治蜂螫方∶</p><p>猪脂 蜜（各半升） 蜡（二两）</p><p>上三味，和煎如膏，候冷以涂之。</p><p>又方 烧蜂房为末，猪膏和涂之。（《肘后方》云∶先煮蜂房洗之，又烧涂之。）</p><p>又方 酥脂涂之立愈。</p><p>又方 烧牛屎灰，以苦酒和涂之。</p><p>又方 齿垢涂之。</p><p>又方 醇醋沃地，取泥涂之。</p><p>又方 嚼盐涂之。</p><p>又方 以人尿新者洗之。</p><p>又方 尿泥涂之。</p><p>论曰∶凡蠼 虫尿人影着处，便令人病疮，其状身中忽有处 痛如芒刺，亦如刺虫所螫后，热，剧者连起竟腰胁胸。治之法，初得之磨犀角涂上，止其毒，治如火丹法，余以武德中六月得此疾，经五六日觉心闷不佳，以他法治不愈，又有人教画地作蠼 形，以刀子细细尽取蠼腹中土，就中以唾和成泥涂之，再涂即愈，方知天下万物相感，莫晓其由矣。</p><p>治蠼 尿方∶</p><p>羊髭烧灰，腊月猪脂和封之。</p><p>又方 捣豉封之。</p><p>又方 醋和胡粉涂之。</p><p>治蠼 尿疮方∶</p><p>烧鹿角为末，以苦酒和敷疮上，已有汁者，烧道旁弊蒲席敷之。</p><p>又方 槐白皮半斤切，以苦酒二升渍半日，刮去疮处以洗，日五六遍，仍以赤小豆末以苦酒和敷之，燥复易。小儿以水和。</p><p>又方 嚼大麦以敷之，日三。</p><p>又方 燕窠中土，以猪脂和敷之。</p><p>又方 熟嚼梨叶，以水和涂，燥复易之。</p><p>又方 马鞭草熟捣烂以敷上，燥则易之。</p><p>又方 取吴茱萸东行根下土，醋和涂之。</p><p>治三种射工虫毒方∶</p><p>论曰∶江南有射工毒虫，一名短狐，一名蜮。其虫形如甲虫（《外台》云∶正黑，状如大飞生），无目，利耳，有一长角在口前如弩，以气为矢，因水势以射人，人闻其在水中铋铋作声，要须得水没其口，便以口中毒射人，此虫畏鹅，鹅能食之，其初见证有似伤寒，先恶寒噤 ，寒热筋急，亦似中尸，便口噤不能语，朝旦小苏，晡夕辄剧，寒热闷乱是其证也。</p><p>如得三四日急治之，治稍迟七日死。射着人影者，不即作疮，但恶寒噤
 。自非其地之人不知其证，便谓伤寒，每多误治，及成疮似蠼 尿，亦似瘭疽疮。射工中疮有三种，其一种疮正黑如 
子，皮外围悉赤，或衣犯之如有芒刺痛。其一种作疮久久穿，或晡间寒热。其一种如火灼 
起，似此者最急，数日杀人，中人头面，又急腰以上去人心近多死，腰以下稍缓，不治亦死</p><p>治射工中人寒热，或发疮在一处，有异于常者方∶</p><p>取鬼臼叶一把，渍苦酒中，熟捣</p><p>又方 取生吴茱萸茎叶一握，断去前后取中，熟捣，以水二升，煮取七合，顿服。</p><p>又方 取葫荽切贴疮，灸七壮。</p><p>又方 取蜈蚣大者一枚，火炙治为末，苦酒和敷疮上。</p><p>又方 取赤苋菜熟捣，绞取汁，每服一升，日四五服。</p><p>又方 取白鸡屎白者三枚，汤和涂中毒处。</p><p>又方 升麻（三两） 乌扇根 犀角（各二两）</p><p>上三味， 咀，以水四升，煮取一升半，去滓，分再服，相去如一炊顷，尽更作。</p><p>治射工中人三种疮方∶</p><p>升麻（三两） 乌扇根（三两）</p><p>上二味， 咀，以水三升，煮取一升适寒温尽服，滓敷疮上。</p><p>治射工中人已有疮者方∶</p><p>取芥子捣烂，苦酒和，浓涂疮上，半日痛便止。</p><p>又方 取野狼牙叶，冬取根捣令熟，敷所中处，又饮四五合汁。</p><h2>五香散</h2><p>治江南毒瓦斯恶核，射工中人暴肿生疮方。</p><p>甲香 犀角 鳖甲 升麻 熏陆香 丁香 沉香 乌 青木香 川连 黄芩 羚羊角 甘草 牡蛎（各四分） 吴茱萸（三分） 黄柏（六分）</p><p>上十六味，治下筛，中射工毒及诸毒皆水服方寸匕，日二，并以水和少许洗之，仍以鸡子白和涂肿上，干则易。</p><h2>野葛膏</h2><p>治射工恶核，卒中恶毒方。</p><p>野葛（一升） 巴豆 乌头 川椒（各半升） 茵芋 踯躅 附子 丹砂（各一两） 雄黄 大黄（各一两）</p><p>上十味，治下筛，以不中水猪膏三斤，煎三上三下，去滓纳丹砂、雄黄末，搅至凝，似枣核大，摩痛上，勿近眼，凡合各膏，皆无令产妇、女人、小儿、鸡犬、六畜见之，唯宜清净。</p><p>治沙虱毒方∶</p><p>斑蝥二枚熬一枚，熬为末，服一大枚，又烧一枚烧令烟绝，为末着疮中。</p><p>又方 大蒜十枚，合皮安热灰中炮，令热，去皮刀断蒜头，取热着毒处。</p><p>又方 麝香 大蒜上二味，合捣，以羊脂和着小筒中带，欲用取敷疮上。</p><p>又方 雄黄 朱砂 恒山（各等分）</p><p>上三味，取五月五日日中时，令童子合之，取敷疮上。</p><p>治石蛭方（山中陰湿草木上石蛭着人，则穿啮人肌肤，行人肉中，浸婬坟起如虫行道之？</p><p>凡行山路草木中，常以腊月猪膏和盐涂脚胫及足趾间趺上，及着鞋袜，蛭不得着人也。</p><p>已着者，灸断其道即愈。</p><p>治水毒方∶</p><p>论曰∶凡山水有毒虫，人涉水之时，中人似射工而无物，其初得之，恶寒，微头痛，目眶疼，心中烦懊，四肢振
 
，腰背百节皆强，两膝痛，或翕翕而热，但欲眠睡，旦醒暮剧，手足逆冷至肘膝，二三日腹中生虫，蚀人下部，肛中生疮，不痛不痒，令人不觉。不急治，过六七日下部出脓溃，虫上食人五脏，热盛毒烦，下利不禁，八九日虽良医不能治矣。其毒有陰陽之异，觉得之，急早视其下部，若有疮正赤如截肉者，为陽毒最急，若疮如鲤鱼齿者，为陰毒犹小缓，要皆杀人，不过二十日也。欲知是中水与非者，当作五六升汤，以小蒜五升切，投汤中，消息，勿令大热，去滓以浴之。是水毒，身当发赤斑，无是者非也。</p><h2>解水毒饮子∶</h2><p>治人急中水毒，手足指冷，或至肘膝者方。</p><p>吴茱萸（一升） 生姜（切，一升半） 犀角 升麻 橘皮（各二两） 乌梅（十四枚）</p><p>上六味， 咀，以水七升，煮取二升，分二服。</p><p>又方 浮萍草曝干为末，酒服方寸匕。</p><p>又方 梅叶、桃叶捣，绞取汁三升许，或干以少水绞取汁饮之。小儿不能饮，以汁敷乳头与之。</p><p>又方 捣苍耳汁，服一升，又以绵裹杖沾汁导下部，日三瘥。</p><p>又方 捣蓼一把，以酒和，绞取汁一升饮之，不过三服瘥。（《外台》、《肘后》作梨叶）</p><p>又方 捣盐一把，水解以涂浴面目身体令遍。</p><p>又方 捣蛇莓根为末，以饮之，并导下部，生者用汁。凡夏月行，常多 此药屑入水，以方寸匕投水上流无所畏，又辟射工。凡洗浴以少许投水盆中，即无毒。</p><p>治猫鬼野道病歌哭不自由方∶</p><p>五月五日自死赤蛇烧作灰，以井花水服方寸匕，日三。</p><p>又方 腊月死猫头烧灰，水服一钱匕，日二。</p><p>针灸方见别卷中。</p><p>治猫鬼，眼见猫狸及耳杂有所闻方∶</p><p>相思子 蓖麻子 巴豆（各一枚） 朱砂末（二铢） 蜡（四铢）</p><p>上五味，合捣为丸，先取麻子许大含之，即以灰围患人，前头着一斗灰火，吐药火中沸，即画火上作十字，其猫鬼并皆除矣。</p><p>治蜘蛛咬毒方人屎敷，又油淀敷，又炮姜贴之，又猢狲屎敷之。</p><p>又方 麻油和胡粉如泥涂上，干则易之。</p><p>治马啮人及踏人作疮毒肿热痛方∶</p><p>马鞭稍（二寸长） 鼠屎（二七枚）</p><p>上二味，合烧为末，以猪膏和涂之立愈。（《外台方》云∶治遂成疮烂，经久不愈者。《肘后方》云∶用马鞭皮烧末，猪膏和涂）。</p><p>治马啮人陰卵脱出方∶</p><p>推纳入，以桑皮细作线缝之，破乌鸡取肝，细锉以封之，且忍勿小便即愈。</p><p>治犬马啮，及马骨刺伤人，及马血入旧疮中方∶</p><p>取灰汁热渍疮，常令汁器有火，数易汁，勿令烂人肉，三数日渍之。有肿者，炙石熨之，日二消止。</p><p>治马血入疮中方∶</p><p>服人粪如鸡子大，复以粪敷疮上。</p><p>又方 取妇人月水敷之神良。</p><p>治剥死马，马骨伤人，毒攻欲死方∶</p><p>即取马肠中屎涂之大良。</p><p>治马汗马毛入人疮中，肿痛欲死方∶</p><p>以水渍疮，数易水便愈。又以锻石敷之。</p><p>又方 饮醇酒取醉即愈。</p><p>又方 烧鸡毛翎末，以酒服方寸匕。</p><p>又方 以沸汤令得所浸洗之，即瘥。</p><p>论曰∶凡春末夏初，犬多发狂，必预防之。防而不免者，莫出于灸，百日之中一日不阙者，方得免难。若初见疮瘥痛定，即言平复者，此最可畏，大祸即至，死在旦夕。凡狂犬咬人着讫，即令人狂，精神已别，何以得知？但看灸时，一度火下，即觉心中醒然惺惺了了。</p><p>方知咬已即狂。此病至重，世皆轻之，不以为意，坐是死者，尝年有之。吾初学医，未以为业。有人遭此，将已见问吾，了不知报答，是以经吾手而死者不一，自此锐意学之，一解以来，治者皆愈，方知世无良医，枉死者半，此言非虚，故将来学人非只此法，余一方皆须沉思留心作意，殷勤学之，乃得通晓。莫以粗解一二种法，即谓知讫，极自误也。</p><p>凡 犬咬人，七日辄应一发，三七日不发则脱也。要过百日乃得免耳。每到七日辄当捣韭汁饮一二升，又当终身禁食犬肉、蚕蛹，食此即发，死不可救矣。疮未愈之间，禁食生鱼及诸肥腻冷食，但于饭下蒸鱼，及肥器中食便发。不宜饮酒，能过一年乃佳。（《集验方》云∶若重发者，生食蟾蜍 绝良，亦可烧炙食之，不必令其人知，初得啮毒便为之，则于后不发也）。</p><p>治 犬毒方∶</p><p>头发 皮（各等分）</p><p>上二味，烧灰水和饮一杯服之。口噤者，折齿纳药。</p><p>又方 捣地榆，绞取汁涂疮，无生者可取干者，以水煮汁饮之，亦可末服，为方寸匕，日三，兼敷上，过百日止。</p><p>又方 捣韭绞取汁，饮一升，日三，疮愈止，亦可治愈后复发者。</p><p>又方 刮虎牙若骨，服方寸匕。（《短剧方》云∶刮野狼牙或虎骨末服，已发狂如 犬者服即愈）。</p><p>又方 烧虎骨敷疮及熨。又微熬杏仁捣研，取汁服之良。又取灯盏残油灌疮口，皆禁酒、猪鱼肉、生菜。</p><p>又方 用韭根一握，故梳二枚，水二升，煮取一升，顿服。</p><p>又方 桃东南枝白皮一握，水二升，煮取一升，分二服，吐出犬子。</p><p>又方 取 犬脑敷上后，不复发。</p><p>又方 虾蟆灰以粥饮服之。</p><p>又方 服莨菪子七枚，日一。</p><p>又方 梅子末，以酒服之。</p><p>又方 以豆酱清涂之，日三四。</p><p>治狂犬啮人方∶</p><p>蛇脯一枚，炙去头，捣末，服五分匕，日三。又烧末纳疮孔中。</p><p>又方 捣莨菪根和盐敷，日三。</p><p>又方 青布浸汁，服三升。</p><p>又方 取驴尿一二升饮之。</p><p>治凡犬啮人方∶</p><p>熬杏仁半升令黑，研成膏敷之。</p><p>又方 取灶中热灰以粉疮，帛裹系之。</p><p>又方 鼠屎为末，腊猪膏和敷之。（《外台方》云∶鼠一枚，猪膏煎敷之。）</p><p>又方 饮生姜汁一升。（《短剧方》云∶治狂犬咬）。韭汁亦佳。（《外台方》云∶亦治已瘥后复发者。）</p><p>又方 水洗疮任血出，勿止之，水洗不住，取血自止，以绵裹之瘥。</p><p>又方 以沸汤和灰壅疮上。</p><p>又方 烧犬尾为末，敷疮，日三。</p><p>又方 以头垢少少纳疮中。</p><p>又方 火炙蜡以灌疮中。</p><p>又方 以热牛屎涂之佳。</p><p>又方 以苦酒和灰涂疮中。</p><h2>灸法</h2><p>凡 犬所啮未尽其恶血毒者，灸上一百壮，已后当日灸一壮，若不血出，刺出其血，百日灸乃止。禁饮酒及猪犬肉。</p><p>治猪啮方∶</p><p>松脂炼作饼上贴之。</p><p>又方 以屋溜中泥涂。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/beijiqianjinyaofang/233139.html' class='pagedaohang'>【上一篇】<i>:卷二十五 备急方·诸般伤损第三</i></a></span><span class="tomenu"><a href="https://ChineseBooks.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/beijiqianjinyaofang/233137.html' class='pagedaohang'>【下一篇】<i>：卷二十五 备急方·卒死第一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>