<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>备急千金要方_卷十七 肺脏方·积气第五</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/gudaiyishu/beijiqianjinyaofang/">备急千金要方</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/gudaiyishu/'>古代医书</a> > <a href='https://ChineseBooks.github.io/gudaiyishu/beijiqianjinyaofang/'>备急千金要方</a> > </div>
<div class="kind">
  <h1 class="h11">卷十七 肺脏方·积气第五</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/beijiqianjinyaofang/233191.html' class='pagedaohang'>【上一篇】<i>:卷十七 肺脏方·肺痿第六</i></a></span><span class="tomenu"><a href="https://ChineseBooks.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/beijiqianjinyaofang/233189.html' class='pagedaohang'>【下一篇】<i>：卷十七 肺脏方·气极第四</i></a></span>
</ul>
<div class="articleContent" id="articleContent"> <p class="h1-p">（论二首 方五十一首 灸法二十四首）</p><p>论曰∶七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所生。寒气即呕逆恶心。热气即说物不竟而迫。怒气即上气不可忍，热痛上抢心，短气欲死不得息。恚气即积聚在心下不得饮食。喜气即不可疾行，不能久立。忧气即不可剧作，暮卧不安。愁气即喜忘不识人语，置物四方还取不得，去处若闻，急即四肢浮肿，手足筋挛，捉不能举如得病。</p><h2>此七气丸</h2><p>乌头 大黄（各七分） 紫菀 半夏 前胡 细辛 丹参 茯苓 川芎 桃仁（胡洽作杏仁） 菖蒲（一作芍药） 石膏 吴茱萸 桂心 桔梗（各三分） 人参 甘草 防葵（各一两）干姜 川 ？</p><p>上二十味为末，蜜丸如梧子大，酒服三丸，日三。加至十丸。一方去半夏加甘遂三分（胡洽无丹参、甘草。）</p><h2>七气丸</h2><p>主七气。七气者，寒气、热气、怒气、恚气、喜气、忧气、愁气，此之为病皆生积聚，坚牢如杯，心腹绞痛，不能饮食，时去时来，发则欲死。凡寒气状吐逆心满。热气状恍惚眩冒失精。怒气状不可当，热痛上荡心，短气欲绝不得息。恚气状，积聚心满，不得食饮。喜气状，不可疾行久立。忧气状，不可苦作，卧不安席。愁气状，平故如怒喜忘，四肢浮肿不得举止。亦治产后中风余疾方。</p><p>大黄（二两半） 人参 半夏 吴萸 柴胡 干姜 细辛 桔梗 菖蒲（各二分） 茯苓 川芎 甘草 川椒（一用桂心） 石膏 桃仁（各三分）</p><p>上十五味为末，蜜丸如梧子大，每服酒下三丸，日三服。渐加至十丸（《翼方》无茯苓、川芎、甘草、石膏、桃仁。）</p><h2>七气汤</h2><p>治寒气、热气、忧气、劳气、愁气或饮食为膈气，或劳气内伤，五脏不调，气衰少力方。</p><p>干姜 黄芩 浓朴（深师作桂心） 半夏 甘草 地黄 芍药 栝蒌根（深师作橘皮，各一两） 川椒（三两，深师作桔梗） 枳实（五枚） 人参（一两） 吴萸（五合）</p><p>上十二味 咀，以水一斗，煮取三升，分三服，日三。</p><p>又方 治虚冷上气、劳气等方。</p><p>半夏（一升） 人参 生姜 桂心 甘草（各一两）</p><p>上五味 咀，以水一斗，煮取三升，分三服，日二。</p><h2>五膈丸</h2><p>治忧膈、食膈、饮膈、气膈、劳膈五病，同主咸以忧、恚、思、虑、饮食得之，若冷食及生菜便发。其病苦心满，不得气息，引背痛如刺之状，食则心下坚大如粉絮，大痛欲吐，吐即瘥。饮食不得下，甚者及手足冷，上气咳逆喘息短气方。</p><p>麦冬 甘草（各五两） 人参（四两） 川椒 远志 桂心 细辛（各三两） 附子（一两半）干姜（二两）</p><p>上九味为末蜜丸，微使淖，先食含如弹丸一枚，细细咽之。喉中胸中当热，药力稍尽，复含一丸，日三夜二。服药十日愈。（《延年方》云∶若不能含者，可分一大丸作十小丸尽服之。夏月宜增麦冬、甘草、人参。胡洽云∶亦可作梧子大十丸酒服之。《经心录》以吴萸代桂心，酒下如梧子五丸，空腹服之。治寒冷则心痛，咽中有物，吐之不出，咽之不下，食饮少者治结气冷症积在胁下，香港脚上入小腹，腹中胀满百病方∶</p><p>大蒜去心皮三升，捣令极熟，以水三升和令调，绞取汁更捣，余滓令熟，更以水三升和令调，绞取汁更捣，余滓令熟，更以水三升和令调，绞取汁合得九升，所得滓可桃颗大，弃之。以微火煎取三升，下牛乳三升，合煮取三升，旦起空腹一顿温服令尽，至申时食，三日服一剂，三十日服十剂止。</p><h2>大蒜煎</h2><p>治疝瘕积聚，冷癖痰饮，心腹胀满，上气咳嗽刺风，风癫偏风，半身不遂，腰疼膝冷，气息痞塞百病方。</p><p>蒜（六斤四两去皮切，水四斗，煮取一斗去滓） 酥（一升纳蒜汁中） 牛乳（二升） 荜茇 胡椒 干姜（各三两） 石蜜 阿魏 戎盐（各二两） 石菖蒲 木香（各一两） 干蒲桃（四两）</p><p>上十二味为末，纳蒜汁中，以铜器微火煎，取一斗，空腹酒下一两，五日以上稍加至三两，二十日觉四体安和，更加至六两。此治一切冷气甚良。</p><h2>桔梗破气丸</h2><p>治气上下痞塞不能息方。</p><p>桔梗 橘皮 干姜 浓朴 枳实 细辛 葶苈（各三分） 吴萸 白术（各六分） 胡椒 川椒 乌头（各二分） 荜茇（十分） 人参 桂心 附子 茯苓 前胡 防葵 川芎（各五分）甘草 ？</p><p>上二十四味为末，蜜丸如梧子大，每服酒下十丸，日三。有热者，空腹服之。</p><h2>槟榔汤</h2><p>治气实苦积聚不得食息方。</p><p>槟榔（三七枚） 附子（一枚） 半夏（一升） 细辛（一两） 生姜（八两） 大黄 紫菀柴 胡（ ？</p><p>上十二味 咀，以水一斗，煮取三升，分三服，相去如人行十里久。若有症结坚实如石，加鳖甲二两，防葵二两，气上加桑皮切二升，枳实、浓朴各二两，消息气力强弱，进二剂后，隔十日，更服前桔梗破气丸。</p><p>治积年患气，发作有时，心腹绞痛，忽然气绝，腹中坚实，医所不治，复谓是蛊方∶</p><p>槟榔（大者四七枚） 附子（一枚） 半夏（一升） 柴胡（三两） 生姜（八两） 橘皮 甘草桂心 当归 枳实（各二两）</p><p>上十味 咀，以水一斗，煮取三升，分三服，五日一剂，服三剂，永除根本。</p><h2>半夏汤</h2><p>治逆气心腹满，气上冲胸胁痛，寒冷，心腹痛，呕逆及吐不下食，忧气结聚？</p><p>半夏（一升） 生姜 桂心（各五两） 橘皮（四两）</p><p>上四味 咀，以水七升，煮取三升，分四服，日三夜一。人强者作三服。亦治霍乱后，吐逆腹痛。</p><h2>贝母汤</h2><p>治上气咽喉窒塞，短气不得卧，腰背痛，胸满不得食，面色萎黄方。</p><p>贝母（一两） 生姜（五两） 桂心 麻黄 石膏 甘草（各三两） 杏仁（三十枚） 半夏（三合）</p><p>上八味 咀，以水一斗，煮取三升，分三服，日三。</p><h2>麻黄汤</h2><p>治上气脉浮，咳逆，喉中水鸡声，喘息不通，呼吸欲死方。</p><p>麻黄（八两） 甘草（四两） 大枣（三十枚） 射干（如博棋子二枚）</p><p>上四味 咀，以井华水一斗，煮麻黄三沸，去沫纳药，煮取四升，分四服，日三夜一</p><h2>奔气汤</h2><p>治大气上奔胸膈中，诸病发时，迫满短气不得卧。剧者便 欲死，腹中冷湿气，肠鸣相逐成结气方。</p><p>生姜（一斤） 半夏 吴萸（各一升） 桂心（五两） 人参 甘草（各二两）</p><p>上六味 咀，以水一斗，煮取三升，分四服。</p><h2>枳实汤</h2><p>下气治胸中满闷方。</p><p>枳实（三枚） 附子（二枚） 大枣（十四枚） 半夏（五两） 人参 甘草 白术 干姜 浓朴（各二两）</p><p>上九味 咀，以水七升，煮取二升半，每服八合，日三。</p><h2>下气汤</h2><p>治气满腹胀方。</p><p>半夏（一升） 生姜（一斤） 人参（一两半） 橘皮（三两）</p><p>上四味 咀，以水七升，煮取三升，去滓，分三服。日三。（一方无人参，只三味。</p><p>治气两胁满急风冷方∶</p><p>杏仁 茯苓 防葵（各八分） 吴茱萸 橘皮 桂心 防风 泽泻（各五分） 白术 射干 芍药 苏子 桔梗 枳实（各六分）</p><p>上十四味为末，蜜丸如梧子大，酒服十丸，日二，加至三十丸。</p><h2>黎勒丸</h2><p>治气满闭塞，不能食喘息方。</p><p>诃黎勒十枚为末，蜜丸如梧子大，食后服三丸，不忌。得利即止。</p><p>治上气咳逆方∶</p><p>苏子（一升） 五味子（五合） 麻黄 细辛 紫菀 人参 黄芩 甘草（各二两） 桂心 当归（各一两） 生姜（五两） 姜夏（三两）</p><p>上十二味 咀，以水一斗，煮取三升，分三服。</p><p>治气上不得卧神秘方∶</p><p>橘皮 生姜 紫苏 人参 五味子（各五两，一方作桔梗）</p><p>上五味 咀，以水七升，煮取三升，分三服。</p><p>治热发气上冲不得息，欲死不得卧方∶</p><p>桂心（半两） 白石英 麦冬 枳实 白藓皮 贝母 茯神 槟榔仁 天冬（各二两半）车前子（一两） 人参 前胡 橘皮 白薇 杏仁（各一两半） 郁李仁（三两） 桃仁（五分）</p><p>上十七味为末，蜜丸如梧子大，以竹叶饮服十丸，日三，加至三十丸。</p><h2>竹叶饮子</h2><p>竹叶 苏子（各一升） 紫菀 白前（各二两） 百部 甘草 生姜（各三两）</p><p>上七味 咀，以水八升，煮取三升，温服下前丸，药尽更合。</p><h2>人参汤</h2><p>安食下气，理胸胁并治客热方。</p><p>人参 麦冬 干姜 当归 茯苓 甘草 五味子 黄 芍药 枳实（各一两） 桂心（三两） 半夏（一升） 大枣（十五枚）</p><p>上十三味 咀，以水九升，煮取三升，去滓，每服九合，从旦至晡，令尽。皆热服，慎勿冷。</p><h2>海藻橘皮丸</h2><p>下气治风虚支满，膀胱虚冷，气上冲肺息奔，令咽喉气闷往来方。</p><p>海藻 橘皮 白前（各三分） 杏仁 茯苓 芍药 桂心（各五分） 苏子（五合） 枣肉 桑白皮 昆布（各二两） 吴萸 人参 白术 葶苈（各一两）</p><p>上十五味为末，蜜丸如梧子大，饮服十丸，日二，加至十五丸，以小便利为度。</p><p>治气上方∶ 砂 细辛 牛膝（等分）</p><p>上三味为末，气发酒服方寸匕，后三日忌酒，余禁如药法。</p><p>治上气方∶</p><p>上酥（一升） 独头蒜（五颗）</p><p>上二味先以酥煎蒜，蒜黄出之，用生姜汁一合，共煎令熟，空腹温服一方寸匕。</p><p>治上气呕吐方∶</p><p>芥子二升为末蜜丸，寅时以井花水服如梧子七丸，日二。亦可作散，空腹服之。及可酒浸服并治脐下绞痛。</p><p>治劳气方∶</p><p>小芥子三升捣末，绢袋盛酒三斗浸，密封七日，去滓，温服半升，渐至一升半，得力更合，忌如药法。</p><p>治上气三十年不瘥方∶</p><p>大枣 杏仁（各百枚） 豉（一百二十粒） 川椒（二百粒）</p><p>上四味先捣杏仁、豉令熟，后纳枣、椒更捣，为丸如枣核大，含稍稍咽之，日三夜一。</p><p>治积年上气不瘥垂死者方∶</p><p>莨菪子（熬令色变） 熟羊肝（薄切曝干）</p><p>上二味各捣等分，以七月七日神醋拌令相着，夜勿食，空腹服二方寸匕，须臾拾针，两食间以冷浆白粥二匕止之，隔日一服，永瘥。四十日内，得煮饭汁作芜菁羹食之，以外一切禁断。</p><p>下气方∶</p><p>生姜（五两） 小麦（一升）</p><p>上二味以水三升，煮取一升，顿服。</p><p>又方 大枣（十四枚） 紫苏茎叶（切一升）</p><p>上二味以酒三升，煮取一升半，分再服，水煮亦得。一方加橘皮半两。（《肘后》无枣用治气方∶</p><p>桃皮二斤，去黄者 咀，以水五升，煮取三升，每服一升，瘥止。</p><p>又方 驴脂二合，酒服，日二，瘥止。</p><p>又方 黄牛乳二升，煎取一升，和生乳一升，空腹服之，日二。</p><p>又方 驴乳初服三合，三日后服五合，后至七合，七日后至一升。忌葵菜、猪鱼油等又方 尿，空腹服，百日即止。治一切病。</p><p>又方 乌牛尿，空腹服，日再，至三升止。</p><p>补气虚逆方∶</p><p>大枣（三升） 甘皮（去脉 十具） 干姜（二两） 地黄（八两）</p><p>上四味治，下筛，酒四升渍枣三宿，漉出枣取酒为炊汁，将枣纳甑中微火蒸，令枣膏入釜中酒里，煎酒令至二升许，候枣只存皮核乃止火贮器中，将前散及热下搅令调，大略与糖相似，酒服二合，日再。此方非只补气，亦通治一切短气，并形骸羸瘦神良。</p><p>大补气方∶</p><p>地黄（五两） 秦椒 甘草（各一两） 骨皮 干姜 昆布（各四两） 白术 桂心 人参浓朴 海藻（各三两） 羊肾（一具去膏） 羊肚（一具去膏治如食法）</p><p>上十三味治，下筛，纳羊肚中，合肾缝塞肚口，蒸极熟为度，乘热，木臼合捣取肚、肾与药为一处，曝干更捣为散，酒服方寸匕，日二。</p><h2>白石英散</h2><p>明目利小便，治气及补五劳七伤，无所不治方。</p><p>炼成白石英十两（白石英无多少，以锤子砧上细硗向明，选去靥翳、色暗黑黄赤者，惟取白净者为佳，捣筛瓷器中，研令极细熟，以生绢袋于铜器中，水飞如作粉法，如此三度，研讫澄之，渐渐去水，水尽至石英曝干，看中有粗恶不净者，去之。堪用者更研使熟，白绢袋盛着瓷器中，以瓷碗盖之，于三斗米下蒸之，以饭熟讫出，取悬之使干，更于瓷器中，研之为成） 石斛 苁蓉（各六分） 泽泻 茯苓 橘皮（各一两） 菟丝子（三两）</p><p>上七味治，下筛，总于瓷器中研令相得，重筛，酒服方寸匕，日二，不得过服。慎猪、鱼、鹅、鸭、蒜、冷、醋、滑。</p><h2>白石英丸</h2><p>补养肺气方。</p><p>白石英 陽起石 磁石 菟丝子 苁蓉 地黄（各二两半） 栝蒌根 石斛 白术 五味子？</p><p>上十五味为末，蜜丸如梧子大，酒下十五丸，加至三十丸，日二服。</p><h2>补伤散</h2><p>治肺伤善泄咳，善惊恐，不能动筋，不可远行，膝不可久立，汗出鼻干，少气喜悲，心下急痛，痛引胸中，卧不安席，忽忽喜梦，寒热小便赤黄，目不能远视，唾血方。</p><p>天冬（一升） 防风 泽泻 人参 阿胶（各一两半） 栝蒌根 前胡 芍药 石膏 干姜 大豆卷（各二两） 紫菀 白蔹（各一两） 桂心 白术（各四两） 地黄 甘草 山药 当归（各二两半）</p><p>上十九味治，下筛，食前酒服方寸匕，日三。</p><h2>理气丸</h2><p>治气不足方。</p><p>杏仁 桂心（各一两） 干姜 益智仁（各二两）</p><p>上四味为末，蜜丸如梧子大，未食服三丸，以知为度。</p><p>治冷气短气方∶</p><p>蜀椒五两绢袋盛，酒一斗，浸二七日，服之，任意多少。</p><p>治读诵劳极疲乏困顿方∶</p><p>酥 油 酒 糖 白蜜（各二升）</p><p>合铜器中，微火煎二十沸，下之，为准七日七夜服之令尽。宜慎生冷。</p><p>又方 人参 甘草 茯苓 当归（各二两） 川芎 芍药 地黄 黄 骨皮（各三两）</p><p>大枣（二十枚）</p><p>上十味 咀，以水一斗，煮取三升，分三服。（一方用桂心三两。）</p><p>治卒短气方∶</p><p>捣韭汁服一升，立瘥。（《肘后方》治卒上气喘息便欲死。）</p><p>治乏气方∶</p><p>生姜 枸杞叶（各二两）</p><p>上二味 咀，以水三升，煮取一升，顿服。</p><p>治少年房多短气方∶</p><p>豉（七合） 栀子（十四枚）</p><p>上二味以水二升，煮豉取一升半，去豉纳栀，煮取八合，服半升，不瘥更服。</p><h2>灸法</h2><p>凡上气冷发腹中雷鸣转叫，呕逆不食，灸太冲不限壮数。从痛至不痛，从不痛至痛止。</p><p>上气厥逆，灸胸堂百壮，穴在两乳间。</p><p>胸膈中气，灸阙输随年壮。（扁鹊云∶第四椎下，两旁各一寸半，名阙输。）</p><p>心腹诸病，坚满烦痛，忧思结气，寒冷霍乱，心痛吐下，食不消，肠鸣泄利，灸太仓百壮。（太仓穴，一名胃募，在心下四寸，乃胃脘下一寸是。）</p><p>结气囊裹，针药所不及，灸肓募，随年壮。肓募二穴从乳头斜度至脐中屈出半，从乳下行度头是穴。</p><p>下气，灸肺俞百壮。又灸太冲五十壮。</p><p>凡脐下绞痛，流入陰中，发作无时，此冷气，灸关元百壮，穴在脐下三寸。</p><p>短气不得语，灸天井百壮，穴在肘后两筋间。又灸大椎，随年壮。又灸肺俞百壮。又灸肝俞百壮。又灸尺泽百壮。又灸小指第四指间交脉上七壮。又灸手十指头合十壮。</p><p>少年房多短气，灸鸠尾头五十壮。又盐灸脐孔中二七壮。</p><p>乏气，灸第五椎下，随年壮。</p><p>论曰∶凡卒厥逆上气，气攻两胁，心下痛满，奄奄欲绝，此为奔豚气。即急作汤以浸两手足，数数易之。</p><p>奔豚，灸气海百壮，穴在脐下一寸半。又灸关元百壮，穴在脐下三寸。</p><p>奔豚，灸期门百壮，穴直两乳下第二肋端旁一寸五分。 奔豚腹肿，灸章门百壮，章门一名长平。穴在大横外直脐季肋端。 奔豚抢心不得息，灸中极五十壮。中极一名玉泉，穴？</p><p>奔豚上下腹中与腰相引痛，灸中府百壮，穴在乳上三肋间。</p><p>奔豚上下，灸四满二七壮，穴挟丹田两旁，相去三寸，即心下八寸，脐下横纹是也。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/gudaiyishu/beijiqianjinyaofang/233191.html' class='pagedaohang'>【上一篇】<i>:卷十七 肺脏方·肺痿第六</i></a></span><span class="tomenu"><a href="https://ChineseBooks.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://ChineseBooks.github.io/gudaiyishu/beijiqianjinyaofang/233189.html' class='pagedaohang'>【下一篇】<i>：卷十七 肺脏方·气极第四</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://ChineseBooks.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://ChineseBooks.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://ChineseBooks.github.io/gudaiyishu/bencaogangmu/" target="_blank">本草纲目<i>></i></a>  <a href="https://ChineseBooks.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://ChineseBooks.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://ChineseBooks.github.io/gudaiyishu/huangdinajing/" target="_blank">黄帝内经<i>></i></a>  <a href="https://ChineseBooks.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://ChineseBooks.github.io/gudaiyishu/shanghanlun/" target="_blank">伤寒论<i>></i></a>  <a href="https://ChineseBooks.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>