<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>备急千金要方_卷六 上七窍病上·目病第一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/beijiqianjinyaofang/">备急千金要方</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/beijiqianjinyaofang/'>备急千金要方</a> > </div>
<div class="kind">
  <h1 class="h11">卷六 上七窍病上·目病第一</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233279.html' class='pagedaohang'>【上一篇】<i>:卷六 上七窍病上·鼻病第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233277.html' class='pagedaohang'>【下一篇】<i>：卷五 下少小婴孺方下·小儿杂病第九</i></a></span>
</ul>
<div class="articleContent" id="articleContent"> <p class="h1-p">（论一首，证三条，方七十一首，咒法二首，灸法二十八首）</p><p>论曰∶凡人年四十五以后，渐觉眼暗，至六十以后，还渐目明。治之法，五十以前，可服泻肝汤，五十以后，不可泻肝，目中有疾，可敷石胆散药等，无病不敷散，但补肝而已，自有肝中有风热，令人眼昏暗者，当灸肝俞，及服除风汤丸散数十剂，当愈。</p><p>生食五辛，接热饮食，热餐面食，饮酒不已，房室无节，极目远视，数看日月，夜视星火，夜读细书，月下看书，抄写多年，雕镂细作，博弈不休，久处烟火，泣泪过多，刺头出血过多。</p><p>上十六件并是丧明之本，养性之士宜慎护焉，又有驰骋田猎，冒涉风霜，迎风追兽，日夜不息者，亦是伤目之媒也。恣一时之浮意。为百年之痼疾，可不慎欤！凡人少时不自将慎，年至四十，即渐眼昏，若能根据此慎护，可得白首无他。所以人年四十已去，常须瞑目，勿顾他视，非有要事，不宜辄开，此一术，护慎之极也。其读书博弈等过度患目者，名曰肝劳，若欲治之，非三年闭目不视，不可得瘥，徒自泻肝，及作诸治，终是无效。人有风疹，必多眼暗，先攻其风，其暗自瘥。</p><p>足太陽陽明，手少陽脉动，发目病。黄帝问曰∶余尝上清冷之台，中陛而顾，匍匐而前，余私异之，窃内怪之。或独冥视，安心定气，久而不解，披发长跪，俯而视，复久之，又不已，卒然自止，何气使然？岐伯对曰∶五脏六腑之精气，皆上注于目，而为之睛，睛之窠者为眼，骨之精为瞳子，筋之精为黑眼，血之精为其胳窠，气之精为白眼，肌肉之精为约束窠契，筋骨血气之精而与脉并为系，系上属于脑，后出于项中，故邪中于项，因逢身之虚，其入深则随眼系以入于脑，入于脑则转，转则引目系急，急则目眩以转矣。邪中其睛，则其睛所中者不相比则睛散，睛散则歧，故见两物。目者五脏六腑之精也，营卫魂魄之所荣也神气之所生也，故神劳则魂魄散，志意乱，是故瞳子黑眼法于陰，白眼赤脉法于陽，故陰陽合揣（《灵枢》作俱转）而精明矣。目者心之使也，心者神之舍也，故神分精乱而不专，（《灵枢》作转）卒然见非常之处，精神魂魄散不相得，故曰惑。帝曰∶余疑何其然也？余每之东菀，未尝不惑，去之则复，余惟独为东菀劳神乎？何其异也。岐伯曰∶不然，夫心有所喜，神有所恶，卒然相感，则精乱视误，故神惑神移乃复，是故间者为迷，甚者为惑。目
 外决于面者为锐 ，在内近鼻者，上为外 下为内 。目赤色者病在心，白色者病在肺，青色者病在肝，黄色者病在脾，黑色者病在肾，黄色不可名者病在胸中。诊目痛赤脉从上下者太陽病，从下上者陽明病，从外走内者少陽病。夫鼻洞，鼻洞者浊下不止，传为鼽瞢瞑目，故得之气厥。足陽明有挟鼻入于面者，名曰悬颅，属口对，入系目本，视有过者取之。损有余，益不足，反者益甚。足太陽有通项入于脑者，正属目本名曰眼系，头目固痛，取之在项中两筋间，入脑乃别陰跷，陰陽相交，陽入陰出，陽交于锐
 ，陽气盛则 目矣，陰气绝则为之眼瞑矣。</p><h2>神曲丸</h2><p>主明目，百岁可读注书方。</p><p>神曲（四两） 磁石（二两研） 光明砂（一两研）</p><p>上三味末之，炼蜜为丸如梧子大，饮服三丸，日三，不禁，常服益眼力，众方不及，学者宜知此方神验不可言，当秘之（一名磁朱丸）。</p><p>补肝治眼漠漠不明，瓜子散方（亦名十子散方）。</p><p>冬瓜子 青葙子 茺蔚子 枸杞子 牡荆子 蒺藜子 菟丝子 芜菁子 决明子 地肤子柏子仁（各二合） 牡桂（二两） 蕤仁（一合，一本云二两） 细辛（半两，一本云一两半）？根（二两） 车前子（一两）</p><p>上十六味治下筛，食后以酒服方寸匕，日二，神验。</p><h2>补肝丸</h2><p>治眼暗方。</p><p>青葙子 桂心 葶苈子 杏仁 细辛 茺蔚子 枸杞子 五味子（各一两） 茯苓 黄芩防风 地肤子 泽泻 决明子 麦门冬 蕤仁（各一两六铢） 车前子 菟丝子（各二合）</p><p>干地黄（二两） 兔肝（一具）</p><p>上二十味末之，蜜丸。饮下二十丸，如梧子，日再，加至三十丸。</p><h2>补肝丸</h2><p>治眼暗KT KT 不明，寒则泪出，肝痹所损方。</p><p>兔肝（二具） 柏子仁 干地黄 茯苓 细辛 蕤仁 枸杞子（各一两六铢） 防风 芎上十四味末之，蜜丸。酒服，如梧子二十丸，日再服，加至四十丸。</p><h2>补肝散</h2><p>治目失明漠漠方。</p><p>青羊肝一具（去上膜薄切之，以新瓦瓶子未用者净拭之，纳肝于中，炭火上炙之，令极干，汁尽末之） 决明子（半升） 蓼子（一合熬令香）</p><p>上三味合治下筛。以粥饮，食后服方寸匕，日二，稍加至三匕，不过两剂。能一岁服之，可夜读细书。</p><h2>补肝散</h2><p>治三十年失明方。</p><p>细辛 钟乳粉（炼成者） 茯苓 云母粉（炼成者） 远志 五味子（等分）</p><p>上六味治下筛。以酒服五分匕，日三，加至一钱匕。</p><h2>补肝芜菁子散</h2><p>常服明目方。</p><p>芜菁子三升（净淘，以清酒三升煮令熟，曝干）</p><p>治下筛。以井花水和服方寸匕，稍加至三匕。无所忌，可少少作服之，令人充肥，明目洞视，水煮酒服亦可（《千金翼》同，用水煮，三易水）。</p><p>又方 胡麻一斗，蒸三十遍，治下筛，每日酒服一升。</p><p>又方 服小黑豆，每日空心吞二七粒。</p><p>又方 三月三日采蔓菁花，陰干，治下筛，空心井花水服方寸匕，久服，长生明目，可夜读细书。</p><h2>补肝散</h2><p>治男子五劳七伤明目方。</p><p>地肤子一斗（陰干末之） 生地黄十斤（捣取汁）</p><p>上二味以地黄汁和散，曝干，共为末。以酒服方寸匕，日二服。</p><p>又方 白瓜子七升，绢袋盛搅，沸汤中三遍，曝干，以醋五升浸一宿，曝干，治下筛。</p><p>酒服方寸匕，日三。服之百日，夜写细书。</p><h2>栀子仁煎方</h2><p>治肝实热，目 痛如刺栀子仁 蕤仁 决明子（各一两） 车前叶 秦皮（各一两六铢） 石膏（二两碎如小豆大）</p><p>上九味 咀。以井花水三升，煮取七合，去滓下蜜，更煎，取四合，以绵滤之，干器贮，密封，勿使草芥落中，以药汁细细仰卧，以敷目中。</p><h2>泻肝汤方</h2><p>治眼赤漠漠不见物，息肉生。</p><p>柴胡 芍药 大黄（各四两） 决明子 泽泻 黄芩 杏仁（各三两） 升麻 枳实 栀子仁竹叶（各二两）</p><p>上十一味 咀。水九升，煮取二升七合，分三服。热多体壮，加大黄一两；羸老，去大黄，加栀子仁五两。</p><p>卷六上七窍病上目病第一治眼风赤暗方。</p><p>前胡 芍药（各四两） 生地黄（十两） 芒硝 黄芩 茯苓 白芷 枳实（各三两） 人参上十五味 咀。以水一斗二升先煎竹叶，取九升，去滓下诸药，煮取三升半，分三服洗肝干蓝煎方治肝热不止，冲眼，眼 赤，赤脉息肉痛闭不开，热势彭彭不歇，及目睛黄。</p><p>干蓝 车前叶 苦竹叶（各三升） 细辛 秦皮 蕤仁 栀子仁 芍药（各三两） 决明子（四两） 升麻（二两）</p><p>上十味 咀。以水二斗，先煮干蓝、车前、竹叶，取一斗，去滓澄清，取八升，纳药，煮取三升，分三服。须利，加芒硝二两。</p><h2>大枣煎方</h2><p>治目热 赤，生赤脉侵睛，息肉急痛，闭不开，如芥在眼碜痛。</p><p>大枣（七枚去皮核） 黄连（二两碎，绵裹） 淡竹叶（切五合）</p><p>上三味，以水二升煮竹叶，取一升，澄清取八合，纳枣肉、黄连煎取四合，去滓令净，细细以敷目 中。</p><p>治目中息肉方。</p><p>驴脂 石盐（末上二味和合，令调注目两 头，日三夜一瘥。</p><p>又方 五加不闻水声者根，去土取皮，捣末一升，和上酒二升，浸七日外，一日两时服之，禁醋，二七日遍身生疮。若不出，未得药力，以生熟汤浴之，取毒疮出瘥。</p><h2>洗眼汤</h2><p>治热上出攻，目生障翳、目热痛汁出方。</p><p>秦皮 黄柏 决明子 黄连 黄芩 蕤仁（各十八铢） 栀子（七枚） 大枣（五枚）</p><p>上八味 咀。以水二升浸，煮取六合，澄清，仰卧洗目，日一。</p><p>治目生翳方。</p><p>贝子十枚烧灰，治下筛，取如胡豆着翳上，日二。正仰卧，令人敷之，炊久乃拭之。息肉者，加真珠、如贝子等分。</p><p>治目赤及翳方。</p><p>乌贼骨 铅丹（大小等分上二味合研细，和白蜜如泥蒸之，半食久，冷，着眼四 ，日一。</p><p>又方 熟羊眼睛，曝干，治下筛，敷目两角。</p><p>又方 白羊髓敷之。</p><p>又方 新生孩子胞衣，曝干，烧末，敷目 中。</p><p>又方 古钱（一枚），盐（方寸匕）。上二味合治下筛，敷目 中。</p><p>治目风泪出浮翳多脓烂 方。</p><p>干姜 矾石 蕤仁 细辛 黄连 戎盐 决明子（各六铢） 铜青（三铢）</p><p>上八味 咀。以少许水浸一宿，明旦以好白蜜八合和之，着铜器中，绵盖器上，着甑中，以三斗麦屑蒸之，饭熟药成，绞去滓，以新死大雄鲤鱼胆二枚和纳药中，又以大钱七枚常着药底，兼常着铜器中，竹簪绵裹头，注目 头，昼夜三四，不避寒暑，数着药干，又以鱼胆和好，覆药器头，勿令气歇。</p><p>治热翳漫睛方。</p><p>以羊筋漱口熟嚼，夜卧开目纳之，即闭目睡，去膜，明日即瘥。（《千金翼》以治眼目不明）</p><p>治风翳方。</p><p>取死猪鼻烧灰，治下筛，日一，向日，水服方寸匕。</p><p>治目热生肤赤白膜方。</p><p>取雄雀屎细直者，人乳和，熟研以敷之，当渐消烂。</p><p>又方 以蛔虫烧为末敷之。</p><p>治人马白膜漫睛方。</p><p>以鸡翎截之，近黑睛及当白睛嗍之，膜自聚，钩针钩挽之，割去即见物，以绵当眼上着血断，三日瘥。</p><p>治目白肤风泪下，荡风散方。（《删繁方》名真朱散）</p><p>光明朱砂（半两） 贝齿（五枚炭上熟烧为末） 衣中白鱼（七枚） 干姜（三铢）</p><p>上四味于新瓷钵内研之，浓帛三下为散。仰卧，令人取小指爪挑少许敷目中，取瘥为度。</p><p>（《千金翼》名真朱散。主目翳覆瞳，睛不见物）</p><p>治目中生息肉，肤翳稍长欲满目，闭瞳子，及生珠管方。</p><p>贝齿（七枚烧末之） 真珠（等分）</p><p>上二味合治如粉。以注翳肉上，日三度甚良。亦治目中眯不出。</p><p>治目生珠管方。</p><p>滑石（一本作冷石） 手爪甲（烧） 龙骨 贝齿 丹砂（各等分）</p><p>上五味治下筛。以新笔点，取当珠管上，日三度，良。</p><p>治毒病后，目赤痛有翳方。</p><p>以青布掩目上，以冷水渍青布，数易之。</p><p>治热病后生翳方。</p><p>豉二七枚，烧末之，纳管中。以吹目中。</p><p>治热病后眼暗失明方。</p><p>以羊胆敷之，旦暮各一。</p><p>治风眼烂 方。</p><p>竹叶 黄连（各一两） 柏白皮（一两半）</p><p>上三味 咀。以水二升，煮取五合，稍用滴目两 ，日三四度。</p><p>治胎赤眼方。</p><p>取槐木枝如马鞭大，长二尺，齐头油麻一匙，置铜钵中，旦使童子以木研之，至瞑止。</p><p>夜卧时，洗目敷 ，日三，良。</p><p>治目烂赤方。</p><p>取三指撮盐，置古文钱上，重重火烧赤，投少醋中，足淹钱以绵沾汁注目 中。</p><p>治目中风冷泪出， 赤痒，乳汁煎方。</p><p>黄连（十八铢） 蕤仁（半两） 干姜（一两）</p><p>上三味 咀。以人乳汁一升浸药一宿，明旦以微火煎，取二合，绵绞去滓，取如黍米许，纳目 头，日再。（张文仲方三味等分）</p><p>治目中风肿痛，除热揉眼方。</p><p>矾石三两，烧令汁尽，以枣膏和如弹丸，揉眼上下，食顷，日三止。</p><h2>洗眼汤</h2><p>治目赤痛方。</p><p>甘竹叶（二七枚） 乌梅（三枚） 古钱（三枚）</p><p>上三味，以水二升渍药半日，东向灶煮二沸，三上三下，得二合，临欲眠，注目 。</p><p>治目猝肿方。</p><p>以醋浆水作盐汤洗之，日四五度。</p><p>治目猝痒痛方。</p><p>削干姜，令圆滑，纳 中，有汁拭却姜，复纳之，味尽易之。</p><p>五脏客热上冲，眼内外受风，令目痛不明方。</p><p>地肤子 瓜子仁 青葙子 蒺藜子 茺蔚子 蓝子 菟丝子 蕤仁（《千金翼》作车前子各二合） 柏子仁（一合半） 决明子（五合） 细辛（一两六铢） 桂心（一两十八铢）</p><p>大黄（二两） 黄连（一两半） 萤火（六铢）</p><p>上十五味末之，蜜丸。每服如梧子三十丸，食后服，日三（《千金翼》无柏子仁）。</p><p>治目赤痛方。</p><p>雄黄（一铢） 细辛 黄连 干姜（各二铢）</p><p>上四味合治如粉，以绵裹钗股唾濡头注药末，纳大 头，急闭目，目中泪出，须臾止，勿将手近，勿将帛 ，勿洗之。</p><p>又方 雄黄 干姜 黄连 矾石（各六铢）</p><p>上四味合治并如前方，一方加细辛六铢。</p><p>治眼赤暗方。</p><p>杏仁（杏未熟时取仁捣汁一合） 古青钱（三枚） 青盐（一两六铢上三味合纳 器中，封头勿泄气，百日后出，着目四 头，日二三，避风冷。</p><p>治眼暗赤冷泪方。</p><p>蕤仁 波斯盐上二味等分，治下筛，以驴生脂和，每夜敷目四角，以一粟大，密室中将息一月，日瘥。忌五辛。失明者，三十日敷之。</p><p>治目痛及泪出不止方。</p><p>削附子作蚕屎大，纳目中卧，良。</p><p>治目不明泪出方。</p><p>以乌鸡胆，临卧敷之。</p><p>治雀盲方。</p><p>地肤子（五两） 决明子（一升）</p><p>上二味末之，以米饮汁和丸，食后服二十丸至三十丸，日二尽即更合，瘥止。</p><p>治雀目术。</p><p>令雀盲人至黄昏时看雀宿处，打令惊起，雀惊起乃咒曰∶紫公紫公，我还汝盲，汝还我明，如此日日暝三过作之，眼即明，曾试有验（《肘后》云删繁载支太医法）</p><p>治肝气虚寒，眼青KT KT 不见物，真珠散方。</p><p>真珠（一两研） 白蜜（二合） 鲤鱼胆（一枚） 鲤鱼脑（一枚）</p><p>上四味和合，微火煎两沸绵裹纳目中，当汁出药歇，更为之。</p><p>治目KT KT 无所见方。</p><p>青羊肝一具，细切，以水一斗纳铜器中煮，以曲饼覆上，上钻两孔如人眼，正以目向就熏目，不过，再熏之。即瘥。（《千金翼》治眼暮无所见，不用曲饼）</p><p>治眼暗方。</p><p>以铜器盛大酢三四升，煎七八日，覆器湿地，取铜青一合，以三月杏白仁一升取汁，和铜青敷之，日不过三四度，大良。</p><p>又方 古钱（七枚） 铜青 干姜 石盐 胡粉（各中枣大） 黄连（三铢） 乌头（枣核大）</p><p>蕤仁（一百十枚） 菥 子（枣大） 细辛（五铢） 酢（二合） 清酒（五合） 楸叶（一把取汁上十三味，治下筛，合煎，取三分去一，盛瓷器中。若燥取人乳和，敷目，慎风冷。</p><p>又方 每朝含黄柏一爪甲许，使津置掌中拭目讫，以水洗之，至百日眼明。此法乃可终生行之，永除眼疾，神良。</p><p>又方 柴胡（六铢） 决明子（十八铢）</p><p>上二味治下筛，人乳汁和敷目。可夜书，见五色。</p><p>治眼暗方。</p><p>七月七日生苦瓠中白，绞取汁一合，以醋一升、古文钱七枚浸之，微火煎之，减半，以米许大，纳 中。</p><p>治眼漠漠无所见方。</p><p>蕤仁 秦皮 黄连（各十八铢） 萤火（七枚） 决明子（一合）</p><p>上五味 咀，以水八合微火煎，取三合，冷，以绵注洗目，日三度。</p><p>常服芜菁子，主轻身益气明目方。</p><p>芫菁子一升，以水四升煮，令汁尽出，曝干，复以水四升煮如前法，三煮三曝，治下筛，饮服方寸匕。（《千金翼》云百日身热疮出，不久自瘥）</p><p>明目令发不落方。</p><p>十月上巳日收槐子，纳新净瓮中，以盆密封口，三七日发封，洗去皮取子，从月一日服一枚，二日二枚，日别加计，十日服五十五枚，一月日服一百六十五枚，一年服一千九百八十枚，小月减六十枚。此药主补脑，早服之，发不白，好颜色，长生益寿。先病冷人勿服之（《肘后》云扁鹊方）。</p><p>又方 牛胆中渍槐子，陰干百日，食后吞一枚，十日身轻，三十日白发再黑，至百日通神。</p><p>治目中眯不出方。</p><p>以蚕砂一粒吞之，即出。</p><p>治稻麦芒等入目中方。</p><p>取生蛴螬，以新布覆目上，持蛴螬从布上摩之，芒出着布，良。</p><p>治砂石草木入目中不出方。</p><p>以鸡肝注之。</p><p>又方 以书中白鱼和乳汁，注目中。</p><p>治目中眯法。</p><p>旦起对门户跪拜云∶户门狭小，不足宿客，乃便瘥。</p><p>治目为物所伤触，青黑方。</p><p>煮羊肉令热熨，勿令过热，猪肝亦得。</p><p>治目痛不得睡方。</p><p>暮炙新青布熨，并蒸大豆袋盛枕之，夜恒令热。</p><p>目中赤痛，从内 始取之陰跷。</p><p>目中痛不能视，上星主之，先取 ，后取天牖、风池。</p><p>青盲远视不明，承光主之。</p><p>目瞑远视KT KT ，目窗主之。</p><p>目KT KT 赤痛，天柱主之。</p><p>目眩无所见，偏头痛，引目外 而急，颔厌主之。</p><p>目远视不明，恶风，目泪出，憎寒，头痛，目眩瞢，内 赤痛，远视KT KT ，无见，痒青盲无所见，远视KT KT ，目中婬肤，白幕覆瞳子，巨 主之。</p><p>目不明、泪出、目眩瞢，瞳子痒，远视KT KT ，昏夜无见，目 动，与项口参相引僻，目痛、僻戾、目不明，四白主之。</p><p>目赤目黄，颧 主之。</p><p>目，水沟主之。</p><p>目痛不明，龈交主之。</p><p>目瞑身汗出，承浆主之。</p><p>青盲目、恶风寒，上关主之。</p><p>青盲，商陽主之。</p><p>KT 目KT KT ，偏历主之。</p><p>眼痛，下廉主之。</p><p>KT 目KT KT 少气，灸五里，右取左，左取右。</p><p>目中白翳，前谷主之。</p><p>目痛泣出，甚者如脱，前谷主之。</p><p>白幕覆珠子，无所见，解溪主之。</p><p>眼暗，灸大椎下，数节第十当脊中安灸二百壮，惟多为佳，至验。</p><p>肝劳邪气眼赤，灸当容百壮，两边各尔，穴在眼小 近后当耳前，三陽三陰之会处，以两手按之，有上下横脉，则是与耳门相对是也。</p><p>眼急痛不可远视，灸当瞳子上入发际一寸，随年壮。穴名当陽，风翳。患右目，灸右手中指，本节头骨上五壮，如小麦大，左手亦如之。</p><p>风痒赤痛，灸人中近鼻柱二壮，仰卧灸之。</p><p>目卒生翳，灸大指节横纹三壮，在左灸右，在右灸左，良。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233279.html' class='pagedaohang'>【上一篇】<i>:卷六 上七窍病上·鼻病第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233277.html' class='pagedaohang'>【下一篇】<i>：卷五 下少小婴孺方下·小儿杂病第九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>