<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>备急千金要方_卷二十一 消渴淋闭方·消渴第一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/beijiqianjinyaofang/">备急千金要方</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/beijiqianjinyaofang/'>备急千金要方</a> > </div>
<div class="kind">
  <h1 class="h11">卷二十一 消渴淋闭方·消渴第一</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233165.html' class='pagedaohang'>【上一篇】<i>:卷二十一 消渴淋闭方·淋闭第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233163.html' class='pagedaohang'>【下一篇】<i>：卷二十 膀胱腑方·杂补第七</i></a></span>
</ul>
<div class="articleContent" id="articleContent"> <p class="h1-p">（论六首 方五十三首 灸法七首）</p><p>论曰∶凡积久饮酒，未有不成消渴，然则大寒凝海而酒不冻，明其酒性酷热物无以加，脯炙盐咸，酒客耽嗜，不离其口，三
 之后。制不由己，饮啖无度，咀嚼 
酱不择酸咸，积年长夜，酣兴不解，遂使三焦猛热，五脏干燥，木石犹且焦枯，在人何能不渴。治之愈否，属在病者。若能如方节慎，旬月可瘳。不自爱惜，死不旋踵。方书医药实多有效，其如不慎者何？其所慎有三∶一饮酒，二房室，三咸食及面。能慎此者，虽不服药而自可无他。不知此者，纵有金丹亦不可救，深思慎之。又曰∶消渴之人，愈与未愈，常须思虑，有大痈，何者？消渴之人，必于大骨节间发痈疽而卒，所以戒之在大痈也，当预备痈药以防之。有人病渴利，始发于春，经一夏，服栝蒌、豉汁，得其力，渴渐瘥。然小便犹数甚，昼夜二十余行，常至三四升，极瘥不减二升也，转久便止，渐食肥腻，日就羸瘦，喉咽唇口焦燥，吸吸少气，不得多语，心烦热，两脚酸，食乃兼倍于常而不为气力者，当知此病皆由虚热所致。</p><p>治法可常服栝蒌汁以除热，牛乳、杏酪善于补，此法最有益。</p><p>治消渴除肠胃热实方∶</p><p>麦门冬 茯苓 黄连 石膏 葳蕤（各八分） 人参 龙胆 黄芩（各六分） 升麻（四分）枳 ？</p><p>上十三味为末，蜜丸如梧子大，以茅根一升，粟米三合煮汁，服十丸，日二。若渴则与此饮至足大麻亦得。</p><p>又方 栝蒌根 生姜（各五两） 生麦冬汁 芦根（切，各二升） 茅根（切，三升）</p><p>上五味 咀，以水一斗，煮取三升，分为三服。</p><h2>茯神汤</h2><p>泄热止渴，治胃腑实热，引饮常渴方。</p><p>茯神（二两，《外台》作茯苓） 知母（四两） 葳蕤（四两） 栝蒌根 生麦冬（各五两） 生地黄（六两） 小麦（二升） 淡竹叶（三升，切） 大枣（二十枚）</p><p>上九味 咀，以水三斗，煮小麦、竹叶取九升，去滓下药，煮取四升，分四服。不论早晚，若渴即进。非但只治胃渴，通治渴患热者。</p><h2>猪肚丸</h2><p>治消渴方。</p><p>猪肚（一具，治如食法） 黄连 粱米（各五两） 栝蒌根 茯神（各四两） 知母（三两）麦门冬（二两）</p><p>上七味为末，纳猪肚中缝塞，安甑中蒸极烂，乘热入药，臼中捣可丸，如硬加蜜和丸如梧子大，饮服二十丸，日三。</p><p>又方 黄 茯神 栝蒌根 甘草 麦冬（各三两） 干地黄（五两）</p><p>上六味 咀，以水八升，煮取二升半，去滓，分三服。日进一剂，服十剂佳。</p><h2>浮萍丸</h2><p>治消渴方。</p><p>干浮萍 栝蒌根（等分）。</p><p>上二味为末，以人乳和丸如梧子大，空腹饮服二十丸，日三。三年病者，三日愈。治虚热大佳。</p><p>治消渴日饮水一石者方∶</p><p>铅丹（二两） 附子（一两） 葛根 栝蒌根（各三两）</p><p>上四味为末，蜜丸如梧子，饮服十丸，日三。渴则服之，春夏减附子。</p><h2>黄连丸</h2><p>治渴方。</p><p>黄连 生地黄（各一斤，张文仲云十斤）</p><p>上二味绞地黄汁渍黄连出曝燥，复纳汁中，令汁尽，曝燥干为末，蜜丸如梧子，服二十丸，日三。食前后无拘。亦可为散，以酒服方寸匕。</p><h2>栝蒌粉</h2><p>治大渴秘方。</p><p>深掘一大栝蒌根，浓削去皮至白处止，寸切，水浸一日一夜，易水经五日，取出烂捣碎研之，以绢袋滤，如出粉法干之，水服方寸匕，日三四。亦可作粉粥奶酪中食之，不限多少，瘥止。</p><p>又方 栝蒌粉和鸡子曝干，更杵为末，水服方寸七，日三。丸服亦可。</p><p>又方 水和栝蒌散服方寸匕。亦可蜜丸如梧子大，服三十丸。</p><p>又方 浓煮竹根汁饮之，瘥止。</p><p>又方 渍豉汁任性多少，饮之。</p><p>又方 以青粱米煮取汁，饮之，以瘥止。</p><p>论曰∶夫内消之为病，当由热中所致，小便多于所饮，令人虚极短气。夫内消者，食物皆消作小便，又不渴。贞观十年梓州刺史李文博，先服白石英既久，忽房道强盛，经月余，渐患渴，经数日，小便大利，日夜百行，百方治之，渐以增剧，四体羸 ，不能起止，精神恍惚，口舌焦干而卒。此病虽稀，甚可畏也。利时六脉沉细微弱，服枸杞汤即效，但不能长愈。服铅丹散亦即减，其间将服除热宣补丸。</p><h2>枸杞汤</h2><p>治渴而利者方。</p><p>枸杞枝叶（一斤） 黄连 栝萎根 甘草 石膏（各三两）</p><p>上五味 咀，以水一斗，煮取三升，分五服，日三夜二。剧者多合，渴即饮之。</p><h2>铅丹散</h2><p>治消渴，止小便数兼消中方。</p><p>铅丹 胡粉 甘草 泽泻 石膏 栝蒌根 赤石脂 白石脂（《肘后》作贝母）</p><p>上八味各五分治下筛，水服方寸匕，日三。壮人服匕半。一年病者，一日愈。二年病者，二日愈。渴甚者，夜二服。腹痛者减之。丸服亦佳，每服十丸。伤多令人腹痛。（张文仲云药了经三两日，宜烂煮羊肝肚，空腹服之。或作羹亦得。宜汤淡食之，候小便得咸，更即宜苁蓉丸，兼煮散将息方。见《外台》第十一卷中）。</p><h2>茯神丸方</h2><p>（《集验》名除热宣补丸，治肾消渴，小便数者）。</p><p>茯神 黄 人参 麦冬 甘草 黄连 知母 栝蒌根（各三两） 菟丝子（三合） 苁蓉 干地黄 石膏（各六两）</p><p>上十二味为末，牛胆汁三合，和蜜为丸如梧子大，以茅根煎汤，服三十丸，日二服。渐加至五十丸。</p><h2>酸枣丸</h2><p>治口干燥内消方。</p><p>酸枣（一升五合） 酸安石榴子（五合） 覆盆子 葛根（各三两） 栝蒌根 茯苓（各三两半）？两半） 桂心（一两六铢） 乌梅（五十枚）</p><p>上十味为末，蜜丸，口含化，不限昼夜，以口中有津液为度，服尽复取含，无忌。</p><p>治消中，日夜尿七八升者方∶</p><p>用鹿角炙令焦为末，以酒服五分匕，日二。渐加至方寸匕。</p><p>又方 葵根如五升，盆大两束，以水五斗，煮取三斗，宿不食，平旦一服三升。</p><p>又方 沤麻汁服一升，佳。</p><p>论曰∶强中之病，茎长兴盛，不交精液自出也，消渴之后，即作痈疽，皆由石热。凡如此等，宜服猪肾荠 汤，制肾中石热也。又宜服白鸭通汤（方见后二十六卷解石毒篇中）。</p><h2>猪肾荠汤方</h2><p>猪肾（一具） 大豆（一升） 荠 人参 石膏（各三两） 茯神（一作茯苓） 磁石（绵裹）知母 葛根 栝蒌根 黄芩 甘草（各二两）</p><p>上十二味 咀，以水一斗五升，先煮猪肾、大豆、取一斗，去滓下药，煮取三升，分三服。渴即饮之。下焦热者，夜辄合一剂，病势渐歇即止。</p><h2>增损肾沥汤</h2><p>治肾气不足，消渴小便多，腰痛方。</p><p>羊肾（一具） 远志 人参 泽泻 桂心 当归 茯苓 龙骨 干地黄 黄芩 甘草 川芎（各二两） 麦门冬（一升） 五味子（半升） 生姜（六两） 大枣（二十枚）</p><p>上十六味以水一斗五升，先煮羊肾，取一斗二升，次下诸药，取三升，分三服。</p><p>治下焦虚热，上注脾胃，从脾胃上注于肺，好渴利方∶</p><p>竹叶（切三升） 甘草（三两） 栝蒌根 生姜（各五两） 麦门冬 茯苓（各四两） 大枣（三十 ？</p><p>上九味 咀，先以水三斗，煮小麦，取一斗去滓澄清，取八升，去上沫，取七升煮药，取三升，为三服。</p><p>治渴利虚热，引饮不止，消热止渴方∶</p><p>竹叶（切，二升） 地骨皮（切，一升） 生地黄（切，一升） 生麦冬（一升半） 栝蒌根 石膏 ？</p><p>上十一味 咀，以水一斗二升，煮取四升，分四服。</p><h2>地黄丸</h2><p>治面黄，手足黄，咽中干燥，短气，脉如连珠，除热止渴利，补养方。</p><p>生地黄汁 生栝蒌根汁（各二升） 生羊脂（三升） 白蜜（四升） 黄连（一升为末）</p><p>上五味合煎，令可丸如梧子大，饮服五丸，日二。加至二十丸。若苦冷而渴，渴瘥，宜别服温药。</p><p>治渴小便数方∶</p><p>贝母（六分，一作知母） 茯苓 栝蒌根（各四分） 铅丹（一分） 鸡 中黄皮（十四枚）</p><p>上五味治下筛，饮服方寸匕，日三，瘥后常服佳。长服不绝，则去铅丹，以蜜丸之，用麦饮下。</p><p>治渴利方∶</p><p>用生栝蒌根三十斤切，以水一石，煮取一斗半，去滓，以牛脂五合，煎取水尽，以温酒治渴小便利，复非淋者方∶</p><p>用榆白皮二斤切，以水一斗，煮取五升，每服三合，日三。</p><p>又方 小豆藿一把捣汁，顿服三升。</p><p>又方 取蔷薇根，水煎服之，佳。（《肘后》以治睡中遗尿）。</p><p>又方 三年重鹊巢烧末，以饮服之。（《肘后》以治睡中遗尿）。</p><p>又方 桃胶如弹丸大，含之咽津。</p><p>又方 蜡如鸡子大，以醋一升，煮二沸，适寒温顿服之。</p><p>论曰∶凡人生放恣者众，盛壮之时，不自慎惜，快情纵欲，极意房中，渐至年长，肾气虚竭，百病滋生。又年少惧不能房，多服石散，真气既尽。石气孤立，惟有虚耗，唇口干焦，精液自泄，或小便赤黄，大便干实，或渴而且利，日夜一石，或渴而不利，或不渴而利，所食之物，悉化小便，皆由房室不节所致也，凡平人夏月喜渴者，由心旺也。心旺便汗，则肾中虚燥，故渴而小便少也。冬月不汗，故小便多而数也，此为平人之证也。名为消但小便利而不饮水者，肾实也。经云，肾实则消，消者不渴而利是也。所以服石之人小便利者，石性归肾，得石则实，实则能消水浆故利，利多则不能润养五脏，脏衰则生诸病。张仲景云∶热结下焦则为溺血，亦令人淋闭不通。内有热者则喜渴，除热则止渴。兼虚者，须热补虚则瘥矣。</p><p>治不渴而小便大利，遂至于死者方∶</p><p>用牡蛎五两，以患人尿三升，煮取二升，分再服，神验。</p><p>治小便不禁，日便一二斗，或如血色方∶</p><p>麦冬 干地黄（各八两） 干姜（四两） 续断 蒺藜子 桂心（各三两） 甘草（一两）上七味 咀，以水一斗，煮取二升五合，分三服。（《古今录验》亦治消肾，脚瘦细，</p><h2>九房散</h2><p>治小便多或不禁方。</p><p>菟丝子 蒲黄 黄连（各三两） 肉苁蓉（二两） 硝石（一两）</p><p>上五味治下筛，并鸡 中黄皮三两为散，饮服方寸匕。如人行十里久更服，日三。（《冀方》有五味子三两，空腹服）。</p><p>又方 鹿茸（二寸） 桂心（一尺） 附子（大者三枚） 泽泻（三两） 踯躅 韭子（各一升）</p><p>上六味治下筛，以浆水服五分匕，日三，加至一钱匕。</p><h2>黄汤</h2><p>治消中虚劳少气，小便数方。</p><p>黄 桂心 芍药 当归 甘草 生姜（各二两） 黄芩 干地黄 麦冬（各一两） 大枣 ？</p><p>上十味 咀，以水一斗，煮取三升，分三服，日三。</p><h2>棘刺丸</h2><p>治男子百病，小便过多失精方。</p><p>棘刺 石龙芮 巴戟天（各二两） 浓朴 麦门冬 菟丝子 萆 （《外台》作草鞋） 柏子仁 葳蕤 小草 干地黄 细辛 杜仲 牛膝 苁蓉 石斛 桂心 防葵（各一两） 乌头（半两）</p><p>上十九味为末，蜜和更捣五六千杵，丸如梧子大，饮下十丸，日三。加至三十丸以知为度。</p><p>治尿数而多者方∶</p><p>用羊肺一具作羹，纳少羊肉和盐、豉，如食法，任性食，不过三具。</p><p>治消渴，陰脉绝，胃反而吐食者方∶</p><p>茯苓（八两） 泽泻（四两） 白术 桂心 生姜（各三两） 甘草（一两）</p><p>上六味 咀，以水一斗，煮小麦三升，取汁三升，去滓下药，煮取二升半，每服八合，日二。</p><p>又方 取屋上瓦三十年者，碎如雀脑三升，东流水二石，煮取二斗纳药如下方。</p><p>白术 干地黄 生姜 人参 橘皮 甘草 黄 远志 桂心 当归 芍药（各二两）大枣（三十枚）</p><p>上十二味 咀，纳瓦汁中，煮取三升，分四服。或单饮瓦汁亦佳。</p><p>治热病后虚热、渴、四肢烦疼方∶</p><p>葛根（一斤） 人参 甘草（各一两） 竹叶（一把）</p><p>上四味 咀，以水一斗五升，煮取五升，渴即饮之，日三夜二。</p><h2>骨填煎</h2><p>治虚劳渴无不效方。</p><p>茯苓 菟丝子 当归 山茱萸 牛膝 五味子 附子 巴戟天 石膏 麦冬（各三两）</p><p>石苇 人参 苁蓉（《外台》作远志） 桂心（各四两） 大豆卷（一升） 天冬（五两）</p><p>上十六味为末，次取生地黄、栝蒌根各十斤捣，绞取汁于微火上煎减半，便作数分，纳药，并下白蜜三斤，牛髓一斤，微火煎令如糜食，如鸡子黄大，日三。亦可饮服之。</p><h2>茯神煮散</h2><p>治虚热，四肢羸乏，渴热不止，消渴补虚方。</p><p>茯神 苁蓉 葳蕤（各四两） 生石斛 黄连（各八两） 栝蒌根 丹参（各五两） 甘草 五味子 知母 当归 人参（各三两） 麦 （三升，《外台》作小麦）</p><p>上十三味为末，以绢袋盛三方寸匕，水三升，煮取一升，日二服，一作一服。</p><h2>枸杞汤</h2><p>治虚劳，口中苦渴，骨节烦热或寒者方。</p><p>枸杞根白皮（切，五升） 麦门冬（三升） 小麦（二升）</p><p>上三味以水二斗，煮麦熟，药成去滓，每服一升，日再。</p><h2>巴郡太守奏三黄丸</h2><p>治男子五劳七伤，消渴，不生肌肉，妇人带下，手足寒热者方。</p><p>春三月 黄芩（四两） 大黄（三两） 黄连（四两）</p><p>夏三月 黄芩（六两） 大黄（一两） 黄连（七两）</p><p>秋三月 黄芩（六两） 大黄（二两） 黄连（三两）</p><p>冬三月 黄芩（三两） 大黄（五两） 黄连（二两）</p><p>上三味随时加减和捣，以蜜为丸如大豆，饮服五丸，日三。不知稍加至七丸，取下而已，一月病愈。久服走逐奔马，常试有验。（一本云∶夏三月不服）。</p><p>治热渴头痛壮热，及妇人血气上冲，闷不堪者方∶</p><p>茅根二升（切），三捣取汁令尽，渴即饮之。</p><p>治岭南山瘴风热毒瓦斯，入肾中变寒热，脚弱虚满而渴方∶</p><p>黄连（不限多少） 生栝蒌根（捣汁） 生地黄（汁） 羊乳（汁）</p><p>上四味，以三汁和黄连末为丸，空腹饮服三十丸，如梧子大，渐加至四十丸，日三。重病五日瘥。轻者三日瘥。无羊乳，牛乳、人乳亦得。若药苦难服，即煮小麦粥饮服之，主虚热。（张文仲云∶名黄连丸，一名羊乳丸）。</p><h2>阿胶汤</h2><p>治虚热，小便利而多服石散，人虚热，当风取冷患香港脚，喜发动兼渴消肾，</p><p>阿胶（二挺） 麻子（一升） 附子（一枚） 干姜（二两） 远志（四两）</p><p>上五味为末，以水七升，煮取二升半，去滓，纳胶令烊，分三服。说云∶小便利多白，日夜数十行至一石，频服五日良。</p><h2>灸法</h2><p>论曰∶凡消渴病经百日以上，不得灸刺，灸刺则于疮上漏脓水不歇，遂至痈疽羸瘦而死。亦忌有所误伤，但作针许大疮，所饮之水，皆于疮中变成脓水而出。若水出不止必死，慎之慎之。初得患者，可如方灸刺之。</p><p>治消渴咽喉干，灸胃脘下输三穴各百壮，穴在背第八椎下横三寸。（一云灸胸堂五十壮。</p><p>又灸足太陽五十壮。）</p><p>治消渴，口干不可忍者，灸小肠俞百壮，横三间寸灸之。</p><p>消渴口干烦闷，灸足厥陰百壮。</p><p>又灸陽池五十壮。</p><p>消渴咳逆，灸手厥陰，随年壮。</p><p>消渴小便数，灸两手小指头及两足小趾头，并灸项椎。</p><p>又灸当脊梁中央解间一处，与腰目上两处，凡三处。</p><p>又灸背上脾俞下四寸，当挟脊梁两处。凡诸灸，皆当随年壮。又灸肾俞二处。</p><p>又灸腰目，在肾俞下三寸，亦挟脊骨两旁各一寸半。左右以指按取关元一处。又两旁各二寸二处。又陰市二处，在膝上，当伏兔上行三寸，临膝取之，或三二列灸，相去一寸，名曰肾系者，（黄帝经云∶伏兔下一寸）。曲泉、陰谷、陰陵泉复溜，此诸穴断小便最佳，不损陽气。又云∶止遗溺也。太溪、中封、然谷、太白、大都、趺陽、行间、大敦、隐白、涌泉，凡此诸穴各一百壮，腹背两脚凡四十七处。其肾俞、腰目、关元、水道，此可灸三十壮，五日一报，各得一百五十壮，佳。涌泉一处，可灸十壮，大敦、隐白、行间三处，可灸三壮，余悉七壮，皆五日一报，满三灸可止也，若发，灸诸陰而不愈，宜灸诸陽，诸陽在脚表。并灸肺俞募，按流注孔穴，壮数如灸陰家法。</p><p>小便数而少且难，用力辄失精者，令其人舒两手合掌，并两大命令齐急逼之，令两爪甲相近，以一炷灸两爪甲本肉际。肉际方后自然有角令炷当角中，小侵入爪上，此两指共享一炷也。亦灸脚大趾，与手同法，各三炷而已。经三日又灸之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/beijiqianjinyaofang/233165.html' class='pagedaohang'>【上一篇】<i>:卷二十一 消渴淋闭方·淋闭第二</i></a></span><span class="tomenu"><a href="https://aaoe.github.io/gudaiyishu/beijiqianjinyaofang/" title="备急千金要方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/beijiqianjinyaofang/233163.html' class='pagedaohang'>【下一篇】<i>：卷二十 膀胱腑方·杂补第七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>