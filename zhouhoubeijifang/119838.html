<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>肘后备急方_治中风诸急方第十九</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhouhoubeijifang/">肘后备急方</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhouhoubeijifang/'>肘后备急方</a> > </div>
<div class="kind">
  <h1 class="h11">治中风诸急方第十九</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhouhoubeijifang/119839.html' class='pagedaohang'>【上一篇】<i>:治卒风瘖不得语方第二十</i></a></span><span class="tomenu"><a href="https://aaoe.github.io/gudaiyishu/zhouhoubeijifang/" title="肘后备急方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhouhoubeijifang/119837.html' class='pagedaohang'>【下一篇】<i>：治卒得惊邪恍惚方第十八</i></a></span>
</ul>
<div class="articleContent" id="articleContent"> <p>
<p>治中风诸急方第十九</p>

<p>治卒中急风，闷乱欲死方。灸两足大指下横文中，随年壮，又别有续命汤。</p>

<p>若毒急不得行者，内筋急者。灸内踝，外筋急者，灸外踝上，二十壮。若有肿痺，虚者取白敛二分，附子一分，捣，服半刀圭，每日可三服。</p>

<p>若眼上睛垂者，灸目两毗后，三壮。</p>

<p>若不识人者，灸季胁头，各七壮，此胁小肋屈头也。</p>

<p>不能语者，灸第二槌，或第五槌上，五十壮。又别有不得语方，在后篇中矣。</p>

<p>又方，豉、茱萸各一升，水五升，煮取二升，稍稍服。</p>

<p>若眼反口襟，腹中切痛者，灸阴囊下第一横理，十四壮。又别有服膏之方。</p>

<p>若狂走欲斫刺人，或欲自杀，骂晋不息，称鬼语者。</p>

<p>灸两口吻头赤肉际各一壮，又灸两肘屈中五壮，又灸背胛中间三壮，三日报灸三，仓公秘法，又应灸阴囊下缝三十壮。又别有狂邪方。</p>

<p>若发狂者，取车毂中脂如鸡子，热温 淳苦酒，以投脂甚搅令消，服之令尽。</p>

<p>若心烦恍惚，腹中痛满，或时绝而复苏者。取釜下土五升，捣筛，以冷水八升和之，取汁，尽服之，口已襟者，强开，以竹筒灌之，使得下，人便愈，甚妙。</p>

<p>若身体角弓反张，四肢不随，烦乱欲死者。</p>

<p>清酒五升，鸡白矢一升，捣筛合和，扬之千遍，乃饮之，大人服一升，日三，少小五合，差。</p>

<p>若头身无不痛，颠倒烦满欲死者。</p>

<p>取头垢如大豆大服之，并囊贮大豆，蒸熟，逐痛处熨之，作两囊更番为佳。若无豆，亦可蒸鼠壤土熨。</p>

<p>若但腹中切痛者，取盐半斤，熬令尽，著口中，饮热汤二升，得便吐愈。</p>

<p>又方，附子六分，生薑三两，切，以水二升，煮取一升，分为再服。</p>

<p>若手足不随方，取青布烧作姻，就小口器中熏痛处。</p>

<p>又方，豉三升，水九升，煮取三升，分三服。又，取豉一升，微熬，囊贮渍三升酒中三宿，温 服，微令醉为佳。</p>

<p>若身中有掣痛，不仁不随处者。</p>

<p>取乾艾叶一紏许，丸之，内瓦甑下，塞馀孔，唯留一目，以痛处著饭目，下烧艾以黑之，一时间愈矣。</p>

<p>又方，取朽木削之，以水煮令浓，热灼灼尔，以渍痛处，效。</p>

<p>若口襟不开者，取大豆五升，熬令黄黑，以酒五升渍取汁#13，以物强发口而灌之毕，取汗。</p>

<p>又方，独活四两，桂二两，以酒水二升，煮取一升半，分为三服，开口与之，温 卧#14 ，火炙令取汗。</p>

<p>若身直不得屈伸反覆者，取槐皮黄白者切之，以酒共水六升，煮取二升，去滓，适寒温 ，稍稍服之。</p>

<p>又方，刮织树皮，取一升，以酒一升，渍一宿，服五合至一升，酒尽更作，差。</p>

<p>若口喎僻者，衔奏灸口吻口横文间，觉火热便去艾，即愈，勿尽艾，尽艾则太过。若口左僻灸右吻，右僻灸左吻。又灸手中指节上一丸，喎右灸左也。又有灸口喎法，在此后也。</p>

<p>又方，取空青末，著口中，入咽即愈。姚同。</p>

<p>又方，取蜘蛛子摩其偏急颊车上，候视正则止，亦可向火摩之。</p>

<p>又方，牡蛎、矾石、附子、宠 中黄土分等，捣末，以三岁雄鸡#15冠血和傅，急上，持水著边，视欲还正，便急洗去药，不著更涂#16上，便愈。</p>

<p>又方，鳖甲、乌头涂之，欲正，即揭去之。</p>

<p>若四肢逆冷，吐清汁#17，宛转啼呼者。</p>

<p>取桂一两，?咀，以水三升，煮取二升，去滓，适寒温 ，尽服。</p>

<p>若关节疼痛，蒲黄八两，附子一两，炮；合末之，服一钱已#18，日三，稍增至方寸匕。</p>

<p>若骨节疼烦，不得屈伸，近之则痛，短气得汗#19出，或欲肿者。</p>

<p>附子二两，桂四两，术三两，甘草二两，水六升，煮取三升，分三服，汗出愈也。</p>

<p>若中暴风，白汗出如水者。</p>

<p>石膏、甘草各等分，捣，酒服方寸匕，日移一丈辄一服也。</p>

<p>若中缓风，四支不收者。</p>

<p>豉三升，水九升，煮取三升，分为三服。日二作之。亦可酒渍#20煮饮之。</p>

<p>若卒中风瘫，身体不自收，不能语，迷昧不知人者，陈元狸#21骨膏至要，在备急药方中。</p>



<p>附方头风头痛附</p>

<p>《经验方》：治急中风，目#22瞑牙襟，无门下药者，用此末子，以中指点末，揩齿三二十，揩大牙左右，其口自开，始得下药，名</p>

<p>开关散：天南星捣为末，白龙脑，二件各等分，研，自五月五日午时合，患者只一字至半钱。</p>

<p>《简要济众》：治中风襟不开，涎潮吐方。</p>

<p>用皂角一挺，去皮，涂猪脂，炙令黄色，为末，每服一钱匕，非时温 酒服。如气实脉大，调二钱匕。如牙关不开，用白梅揩齿，口开即灌药，以吐出风涎，差。</p>

<p>治中风不省人事，牙关紧急者。</p>

<p>藜芦一两，去芦头，浓煎，防风汤浴过，焙乾，碎切，炒微褐#23色，捣为末#24，每服半钱，温 水调下，以吐出风涎为效。如人行二里未吐，再服。</p>

<p>又治胆风毒气，虚实不调，昏沉睡多。</p>

<p>酸枣人一两，生用，金挺蜡茶二两，以生薑汁涂，炙令微焦，捣罗为散，每服二钱，水七分，煎六分，无时温 服。</p>

<p>《孙尚药》：治卒中风，昏昏若醉，形体昏闷，四肢不收，或倒或不倒，或口角似斜，微有涎出，斯须不治，便为大病，故伤人也，此证风涎潮于上膈，痺气不通，宜用</p>

<p>急救稀涎散：猪牙皂角四挺，须是肥实不蚛，削去黑皮，晋矾一两，光明通莹者，二味同捣，罗为细末，再研为散。如有患者，可服半钱，重者三字匕，温 水调灌下，不大呕吐，只是微微涎稀令出，或一升二升，当时惺惺，次缓而调治，不可便大段治，恐过伤人命。累经效，不能尽述。</p>

<p>《梅师方》：疗瘫缓风，手足嚲曳，口眼喎斜，语言赛涩，履步不正。</p>

<p>神验乌龙丹：川乌头去皮脐了，五灵脂各五两，右为末，入龙脑、麝香，研令细匀，滴水丸如弹子大，每服一丸，先以生薑汁研化，次暖酒调服之，一日两服，空心晚食前服，治一人只三十丸，服得五七丸，便觉抬得手，移得步，十丸可以自#25。</p>

<p>《圣惠方》：治一切风疾，若能久服，轻身明目，黑髭驻颜。</p>

<p>用南烛树，春夏取枝叶，秋冬取根皮，拣择细剉，五升，水五斗，慢火煎取二斗，去滓，别于淨锅中慢火煎如稀饧，以瓷瓶贮，温 酒下一匙，日三服。</p>

<p>又方，治风立有奇效。用木天蓼一斤，去皮，细剉，以生绢袋贮，好酒二斗浸之，春夏一七日，秋冬二七日后开，每空心，日午初夜合温 饮一盏，老幼临时加减，若长服，日只每朝一盏。</p>

<p>又方，治中风口喎。巴豆七枚，去皮烂研，喎左涂右手心，喎右涂左手心，仍以暖水一盏，安向手心，须臾即便正，洗去药，并频抽掣中指。</p>

<p>又方，治风头旋。用蝉壳二两，微炒为末，非时温 酒下一钱匕。</p>

<p>《千金方》：治中风，面目相引，偏僻牙车急，舌不可转。</p>

<p>桂心以酒煮取汁，故布蘸搨病上，即正，左喎搨右，右喎搨左，常用大效。</p>

<p>又方，治三年中风不较#26者。</p>

<p>松叶一斤，细切之，以酒一斗，煮取三升，顿服，取汗出，立差。</p>

<p>又方，立卒中风头面肿，杵杏人如膏傅之。</p>

<p>又方，治头面风，眼?鼻塞，眼暗冷泪。</p>

<p>杏#27人三升，为末，水煮四五沸，洗头冷汗，尽三度差。</p>

<p>《外台秘要》：治卒中风口喎。皂角五两，去皮为末，三年大醋和，右喎涂左，右喎涂右，乾及#28傅之，差。</p>

<p>又，治偏风及一切风。桑枝剉一大升，用今年新嫩枝，以水一大斗，煎取二大升，夏用井中沉，恐酢坏，每日服一盏，空心服，尽又煎服，终身不患偏风。若预防风，能服一大升佳。</p>

<p>又主#29风身体如虫行。盐一斗，水一石，煎减半，澄清，温 洗三五度，治一切风。</p>

<p>葛氏方，治中风寒瘟，直口襟，不知人。</p>

<p>鸡屎白一升，熬令黄，极热，以酒三升，和搅去滓服。</p>

<p>《千金翼方》：治热风汗出心闷，水和云母服之，不过再服，立差。</p>

<p>《箧中方》：治风头及脑掣痛不可禁者，摩膏主之。</p>

<p>取牛蒡茎叶捣，取浓汁二升，合无灰酒一升，盐花一匙头，火煎令稠成膏，以摩痛处，风毒散自止。亦主时行头痛。摩时须极力令作热，乃速效。冬月无叶，用根代之亦可。</p>

<p>《经验后方》：治中风及壅滞，以旋覆花洗尘令诤，捣末，炼蜜丸，如梧子大，夜卧以茶汤下五丸至七丸、十丸。</p>

<p>又方，解风热，疏积热、风壅，消食，化气，导血，大解壅滞。</p>

<p>大黄四两，牵牛子四两，半生半熟，为末，炼蜜为丸，如梧子大，每服茶下一十丸，如要微动，吃十五丸，冬月宜服，并不搜搅人。</p>

<p>《集验方》：治风热心躁，口乾，狂言，浑身壮热及中诸毒，龙脑甘露丸。寒水石半斤，烧半日，净地坑内，盆合四面，湿土壅起，候经宿取出，入甘草末、天竺黄各二两，龙脑二分，糯米膏丸，弹子大，蜜水磨下。</p>

<p>《食医心镜》：主#30中风心肺风热，手足不随，及风痺不任，筋脉五缓，恍惚烦躁。熊肉一斤，切，如常法调和作腌腊，空腹食之。</p>

<p>又主风孪拘急偏枯，血气不通利。</p>

<p>雁肪四两，炼，泸过，每#31日空心暖酒一杯，肪一匙头，饮之。</p>

<p>同经曰：治历节诸风，骨节疼痛，昼夜不可忍者。</p>

<p>没药半两，研，虎脑骨三两，涂酥炙黄色，先捣，罗为散，与没药同#32研令细，温 酒#33调二钱，日三服，大佳。</p>

<p>《圣惠方》：治历节风，百节疼痛不可忍。</p>

<p>用虎头骨一具，涂酥炙黄，槌碎，绢袋贮，用清酒二斗，浸五宿，随性多少，暖饮之，妙。</p>

<p>《外#34台秘要方》：疗历节诸风，百节酸痛不可忍，松脂三十斤，炼五十遍，不能五十遍，亦可二十遍，用以炼酥三升，温 和松脂三升，熟搅令极稠，旦空腹以酒服方寸匕，日三，数食缅粥为佳。慎血腥、生冷、酢物、果子一百日，差。</p>

<p>又方，松节酒，主历节风，四肢疼痛如解落。</p>

<p>松节二十斤，酒五斗，渍二七日，服一合，日五六服。</p>

<p>《斗门方》：治白虎风所患不以，积年久#35治无效，痛不可忍者。用脑、麝、枫、柳皮不限多少，细剉焙乾，浸酒常服，以醉为度，即差。今之寄生枫树上者，方堪用，其叶亦可製砒霜粉，尤妙矣。</p>

<p>《经验后方》：治白虎风，走注疼痛，两膝热肿。</p>

<p>虎胫骨涂酥炙、黑附子炮裂去皮脐各一两，为末，每服温 酒调下二钱匕，日再服。</p>

<p>《外台秘要》：治疬疡风及三年。</p>

<p>酢磨乌贼鱼骨，先布磨，肉赤即傅之。</p>

<p>又治疬疡风，酢磨硫黄，傅之，止。</p>

<p>《圣惠方》：治疬疡风，用羊蹄菜根于生铁上，以好醋磨，旋旋刮取，涂于患上，未差，更入硫黄少许，同磨涂之。</p>

<p>《集验方》：治颈项及面上白驳，浸淫渐长，有似癣，但无疮可治，鳗鲡鱼脂傅之，先拭剥上，刮使燥痛后，以鱼脂傅之，一度便愈，甚者不过三度。</p>

<p>《圣惠方》：治白驳，用蛇蜕，烧末醋调，傅上佳。</p>

<p>又方，治中风烦热，皮肤疡痒，用醍醐四两，每服酒调下宇#36匙。</p>

<p>《集验方》：治风气客于皮肤，瘙痒不已。</p>

<p>蜂房炙过，蝉蜕等分，为末，酒调一钱匕，日三二服。</p>

<p>又方，蝉蜕、薄苛等分，为末，酒调一钱匕，日三服。</p>

<p>《北梦琐言》云：有一朝士见梁奉御，诊之曰：风疾已深，请速归去。朝士复见鄜州马医赵鄂者，复诊之，言疾危。与梁所说同矣。曰：只有一法，请官人试吃消梨，不限多少，咀齕不及，绞汁而饮。到家旬日，唯吃消梨，顿爽矣。</p>

<p>《千金方》：治头风头痛，大豆三升，炒令无声，先以贮一斗二升，瓶一隻，贮九升清酒，乘豆热即投于酒中，蜜泥封之七日，温 服。孙真人方，治头风痛，以豉汤洗头避风，即差。</p>

<p>《千金翼》：治头风，捣葶苈子，以汤淋取汁洗头上。</p>

<p>又主头风沐头，吴茱萸二升，水五升，煮取三升，以绵染拭髮根。</p>

<p>《圣惠方》：治头风痛，每欲天阴雨风先发者。</p>

<p>用桂心一两，为末，以酒调如膏，用傅顶上并额角。</p>

<p>陈藏器《拾遗&middot;序》云：头疼欲死，鼻内吹消石末愈。</p>

<p>日华子云：治头痛，水调决明子，贴太阳穴。</p>

<p>又方，决明子作枕，胜黑豆，治头风，明目也。</p>

<p>《外台秘要》：治头疼欲裂，当归二两，酒一升，煮取六合 ，饮至再服。</p>

<p>《孙兆口诀》云：治头痛。</p>

<p>附子炮、石膏煅等分，为末，入脑、麝少许，茶酒下半钱。</p>

<p>《斗门方》：治卒头痛，白僵蚕碾为末，去丝，以熟水二钱匕，立差。又方，治偏头痛，用京芎细剉，酒浸服之，佳。</p>

<p>《博济方》：治偏头疼，至灵散，雄黄、细辛等分，研令细，每用一字已下，左边疼吹入右鼻，右边疼吹入左鼻，立效。</p>

<p>《经验后方》：治偏头疼绝妙，荜拨为末，令患者口中含温 水，左边疼，令左鼻吸一字，右边疼，令右鼻吸一字，效。</p>

<p>《集验方》：治偏正头疼，穀精草一两，为末，用白麵调，摊纸花子上，贴疼处，乾又换。</p>

<p>偏头疼方，用生萝卜汁一蚬壳，仰卧，注鼻，左痛注左，右痛注右，左右俱注亦得，神效。</p>

<p>《外台秘要》：头风白屑如麸糠方。</p>

<p>坚截楮木作枕，六十日一易新者。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhouhoubeijifang/119839.html' class='pagedaohang'>【上一篇】<i>:治卒风瘖不得语方第二十</i></a></span><span class="tomenu"><a href="https://aaoe.github.io/gudaiyishu/zhouhoubeijifang/" title="肘后备急方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhouhoubeijifang/119837.html' class='pagedaohang'>【下一篇】<i>：治卒得惊邪恍惚方第十八</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>