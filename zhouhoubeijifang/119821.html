<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>肘后备急方_治廱疽妬乳诸毒肿方第三十六</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaiyishu/zhouhoubeijifang/">肘后备急方</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaiyishu/'>古代医书</a> > <a href='https://aaoe.github.io/gudaiyishu/zhouhoubeijifang/'>肘后备急方</a> > </div>
<div class="kind">
  <h1 class="h11">治廱疽妬乳诸毒肿方第三十六</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhouhoubeijifang/119822.html' class='pagedaohang'>【上一篇】<i>:治肠廱肺廱方第三十七#8</i></a></span><span class="tomenu"><a href="https://aaoe.github.io/gudaiyishu/zhouhoubeijifang/" title="肘后备急方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhouhoubeijifang/119820.html' class='pagedaohang'>【下一篇】<i>：治卒绝粮失食饥惫欲死方第三十五</i></a></span>
</ul>
<div class="articleContent" id="articleContent"> <p>

<p>葛仙翁肘后备急方卷之五</p>



<p>治廱疽妬乳诸毒肿方第三十六</p>



<p>隐居效方：治羊疽疮有虫痒。</p>

<p>附子八分，藜芦二分，末，傅之，虫自然出。</p>

<p>葛氏疗奶发，诸廱疽发背及乳方。比灸其上百壮。</p>

<p>又方，熬资粉令黑，鸡子白和之，涂缚上以贴廱，小穿练上，作小口泄毒气，燥易之，神秘。</p>

<p>又方，釜底上#1捣以鸡子中黄和涂之，加少豉，弥良。</p>

<p>又方，捣黄檗末筛，鸡子白和，厚涂之，乾复易，差。</p>

<p>又方，烧鹿角，捣末，以苦酒和涂之，佳。</p>

<p>又方，于石上水磨鹿角，取浊汁涂廱上，乾复易，随手消。</p>

<p>又方，末半夏，鸡子白和涂之，水磨傅并良。</p>

<p>又方，神效水磨，出《小品》。</p>

<p>又方，醋和茱萸，若捣薑或小蒜传之，并良。</p>

<p>一切恶毒肿。</p>

<p>蔓菁根一大握，无，以龙葵根代之，乳头香一两，光明者，黄连一两，宣州者，杏仁四十九枚，去尖用，柳木取三四钱，白色者，各细剉，捣三二百杵，团 作饼子，厚三四分，可肿处大小贴之，乾复易，立散，别贴膏药、治疮处，佳。</p>

<p>葛氏疗廱发数十处方。</p>

<p>取牛矢烧，捣末，以鸡子白和涂之，乾复易，神效。</p>

<p>又方，用鹿角、桂、鸡屎，别捣，烧，合和，鸡子白和涂，乾复上。</p>

<p>又，廱已有脓，当使坏方。</p>

<p>取白鸡两翅羽肢各一枚，烧服之，即穿。姚同。</p>

<p>又方，吞薏苡子一枚，勿多。</p>

<p>又方，以苦酒和雀矢，涂廱头上，如小豆。</p>

<p>葛氏，若已结廱，使聚不更长方。</p>

<p>小豆末涂，若鸡子白和尤佳，即差。又方，芫花末、胶汁和贴上，燥复易，化为水。</p>

<p>若溃后脓血不止急痛。</p>

<p>取生白楸叶，十重贴上，布帛宽缚之。</p>

<p>乳肿。</p>

<p>桂心、甘草各二分，乌头一分，炮，捣为末，和苦酒涂纸覆之，脓化为水，则神效。</p>

<p>葛氏，妇女乳廱妬肿。</p>

<p>削柳根皮熟捣，火温 ，帛囊贮，熨之，冷更易，大良。</p>

<p>又方，取研米槌煮令沸，絮中覆乳，以熨上，当甩二枚，牙熨之，数十回止。姚云神效。</p>

<p>乳廱方。</p>

<p>大黄、兰草、伏龙肝灶下黄土也、生薑各二分，先以三物，捣筛，又合生薑捣，以醋和涂，乳痛则止，极验。刘捐子不用生薑。用生薑四分，分等，余比见用鲫鱼立验。此方《小品》佳。</p>

<p>姚氏：乳廱。</p>

<p>大黄、鼠粪湿者、黄连各一分，二物为末，鼠矢更捣，以黍米粥清和，傅乳四边，痛即止，愈。无黍米，用粳米并得。</p>

<p>又方，牛马矢傅，并佳。此并消去。</p>

<p>《小品》妬方。</p>

<p>黄苓、白敛、芍药分等，末，筛，浆服一钱匕，日五服。若右乳结者，将左乳汁服。左乳结者，将右乳汁服，散消根。姚同此方，必愈。</p>

<p>姚方：捣生地黄傅之，热则易。小豆亦佳。</p>

<p>又云：二三百众疗不差，但坚紫色者。</p>

<p>用前柳根皮法云，熬令温 ，熨肿，一宿愈。</p>

<p>凡乳汁不得泄，内结名妬乳，乃急于廱。</p>

<p>徐玉疗乳中瘰疬起痛方。</p>

<p>大黄、黄连各三两，水五升，煮取一升二合，分三服，得下，即愈。</p>

<p>葛氏，卒毒肿起，急痛方。</p>

<p>芜菁根大者，削去上皮，熟捣，苦酒和如泥，煮三沸，急搅之出，傅肿，帛裹上，日再三易。用子亦良。</p>

<p>又方，烧牛矢末，苦酒和，傅上，乾复易。</p>

<p>又方，水和石灰封上。又，苦酒磨升麻，若青木香，或紫檀，以磨傅上，良。</p>

<p>又方，取水中萍子草，熟捣，以傅上。</p>

<p>又，已入腹者。</p>

<p>麝香、熏陆香、青木香、鸡舌香各一两，以水四升，煮取二升，分为再服。</p>

<p>若恶核肿结不肯散者。</p>

<p>昊茱萸、小蒜分等，合捣傅之。丹蒜亦得。</p>

<p>又方，捣鲫鱼以傅之。</p>

<p>若风肿多痒，按之随手起，或隐疹方。</p>

<p>但令痛以手摩捋，抑按，日数度，自消。</p>

<p>又方，以苦酒磨桂，若独活，数傅之，良。</p>

<p>身体头面忽有暴肿处如吹方。</p>

<p>巴豆三十枚，连皮碎，水五升，煮取三升，去滓，绵沾以拭肿上，趁手消，勿近口。</p>

<p>皮肉卒肿起，狭长赤痛名]。</p>

<p>鹿角五两，白敛一两，牡蛎四两，附子一两，捣筛，和苦酒，涂帛上，燥复易。</p>

<p>《小品》廱结肿坚如石，或如大核，色不变，或作石廱不消。</p>

<p>鹿角八两，烧作灰，白敛二两，麤理黄色，磨石一斤，烧令赤，三物捣作末，以苦酒和泥，厚涂廱上，燥更涂，取消止。内服连翘汤下之。姚方云：烧石令极赤，内五升苦酒中，复烧，又内苦酒中，令减半止，捣石和药，先用所馀，苦酒不足，添上用。</p>

<p>姚方，若发肿至坚而有根者，名日石廱。</p>

<p>当上灸百壮，石子当碎出。不出者，可益壮。廱疽、瘤、石廱、结筋、瘰疬，皆不可就针角。针角者，少有不及祸者也。</p>

<p>又，廱未溃方。</p>

<p>菵草末，和鸡子白，涂纸令厚，贴上，燥复易，得痛自差。</p>

<p>廱肿振焮不可根方。</p>

<p>大黄捣筛，以苦酒和，贴肿上，燥易，不过三，即差减，不复作脓，自消除，甚神验也。</p>

<p>廱肿未成脓。</p>

<p>取牛耳垢封之，即愈。</p>

<p>若恶肉不尽者，食肉药食去，以膏涂之，则愈。</p>

<p>食肉方。</p>

<p>取白炭灰、荻灰等分，煎令如膏，此不宜预作。十日则歇，并可与去黑子。此大毒，若用效验，本方用法。</p>

<p>凡廱肿，用：</p>

<p>栝篓根、赤小豆，皆当内苦酒中，五宿出，熬之毕，捣为散，以苦酒和，涂纸上贴肿，验。</p>

<p>隐居效方，消廱肿。</p>

<p>白敛二分，藜芦一分，为末，酒和如泥，贴上，日三，大良。</p>

<p>疽疮骨出。</p>

<p>黄连、牡蛎各二分，为末，先盐酒洗，后傅。</p>

<p>葛氏，忽得熛疽著手足肩，累累如米豆，刮汁出，急疗之。</p>

<p>熬芜菁，熟捣，裹以展转其上，日夜勿止。</p>

<p>若发疽于十指端，及色赤黑，甚难疗，宜按大方，非单方所及。</p>

<p>若骨疽积年，一捏一汁出，不差。</p>

<p>熬末胶饴勃疮上，乃破生鲤鱼以搨之，如炊顷，刮视有小虫出，更洗，傅药虫尽则便止，差。</p>

<p>姚方云熛疽者，肉中忽生一黤子，如豆粟，剧者如梅李大，或赤或黑，或白或青，其黶有核，核有深根，应心小久，四面悉肿，疱黯黕紫黑色，能烂坏筋骨，毒入脏腑，煞人。南方人名为搨著毒。</p>

<p>著厚肉处皆割之，亦烧铁令赤，烙赤三上，令焦如炭，亦灸黯炮上，百壮为佳，早春酸摹叶薄其四面，防其长也，饮葵根汁、犀角汁、升麻汁，折其热内外。疗依丹毒法也。</p>

<p>刘捐子疗廱疽发坏，出脓血，生肉，黄耆膏。</p>

<p>黄耆、芍药、大黄、当归、芎藭、独活、白芝、薤白各一两，生地黄三两，九物切，猜膏二升半，煎三上三下，膏成，绞去滓，傅充疮中，摩左右，日三。</p>

<p>又，丹廱疽始发，浸淫进长，并少小丹搨方。</p>

<p>升麻、黄连、大黄、芎藭各二两，黄苓、芒消各三两，当归、甘草炙、羚羊角各一两，九物?咀，水一斗三升，煮取五升，去滓，还内铛中，芒消上杖搅，令成膏，适冷热，贴帛搨肿上，数度，便随手消散。王练甘林所秘方，慎不可近阴。</p>

<p>又，熛疮浸淫多汁，日就浸大胡 粉散。</p>

<p>胡 粉熬、甘草炙、\茹、黄连各二分，四物捣散，筛，以粉疮，日三，极验。</p>

<p>诸疽疮膏方。</p>

<p>蜡、乱髮、矾石、松脂各一两，猪膏四两，五物先下髮，髮消下矾石，矾石消下松脂，松脂消下蜡，蜡消下猪膏，涂疮上。</p>

<p>赤龙皮汤，洗诸败烂疮方。</p>

<p>槲树皮切三升，以水一斗，煮取五升，春夏冷用，秋冬温 用，洗乳疮及诸败疮，洗了则傅膏。</p>

<p>发背上初欲痛，便服此大黄汤。</p>

<p>大黄、甘草炙、黄芩各二两，升麻二两，栀子一百枚，五物以水九升，煮取三升半，服得快下数行便止，不下则更服。</p>

<p>疗发背及妇人发乳，及肠廱，木占斯散。</p>

<p>木占斯、厚朴炙、甘草炙、细辛、栝楼、防风、乾薑、人参、桔梗、败酱各一两，十物捣为散，酒服方寸匕，昼七夜四，以多为善。病在上常吐，在下脓血，此谓肠廱之属，其廱肿即不痛。长服疗诸疽痔，若疮已溃，便早愈，发背无有不疗，不觉肿去。时长服，去败酱，多疗妇人发乳、诸产、症痕益良。并刘捐子方。</p>

<p>刘捐子疗廱消脓，木占斯散方。</p>

<p>木占斯、桂心、人参、细辛、败酱、乾薑、厚朴炙、甘草炙、防风、桔梗各一两，十物为散，服方寸匕，入咽觉流入疮中。若廱疽灸，不发坏者，可服之，疮末坏去败酱，此药或时有廱令成水者。</p>

<p>廱肿瘰疬核不消，白蘝薄方。</p>

<p>白蘝、黄连、大黄、黄芩、菵草、赤石脂、吴茱萸、芍药各四分，八物捣筛，以鹦子白和如泥，涂故帛上薄之，开小口，乾即易之，差。</p>

<p>发背欲死者。</p>

<p>取冬瓜，截去头，合疮上，瓜当烂，截去更合之，瓜未尽，疮己敛小矣，即用膏养之。</p>

<p>又方，伏龙肝末之，以酒调，厚傅其疮口，乾即易，不日平复。</p>

<p>又方，取梧桐子叶，鏊上煿成灰，绢罗，蜜调传之，乾即易之。</p>

<p>廱肿杂效方，疗热肿。</p>

<p>以家芥子并柏叶捣，傅之，无不愈，大验。得山芥更妙。又，捣小芥子末，醋和作饼子，贴肿及瘰疬，数看消即止，恐损肉，此疗马附骨，良。</p>

<p>又方，烧人粪作灰，头醋和如泥，涂肿处，乾数易，大验。</p>

<p>又方，取黄色雄黄、雌黄色石，烧热令赤，以大醋沃之，更烧醋沃，其石即软如泥，刮取涂肿，若乾醋和，此大秘要耳。</p>

<p>灸肿令消法。</p>

<p>取独颗蒜横截厚一分，安肿头上，灶如梧桐子大，灸蒜上百壮，不觉消，数数灸，唯多为善，勿令大热，但觉痛即擎起蒜，蒜燋更换用新者，不用灸损皮肉，如有体乾，不须灸。余尝小腹下患大肿，灸即差。每用之，则可大效也。</p>

<p>又方，生参口口口头上核，又磁石末和醋，傅之。</p>

<p>又方，甘草口口涂此蕉子不中食。</p>

<p>又方，鸡肠草传。</p>

<p>又方，白蔹末傅，并良。</p>

<p>又热肿疖。</p>

<p>烿胶数涂，一日十数度，即差。疗小儿疖子，尤良，每用神效。</p>

<p>一切毒肿，疼痛不可忍者。</p>

<p>搜麵团 肿头如钱大，满中安椒，以麵饼子盖头上，灸令彻痛，即立止。</p>

<p>又方，捣卑麻人傅之立差。手脚心风毒肿。生椒末、盐末等分，以醋和傅，差。</p>

<p>廱疽生臭恶肉者。</p>

<p>以白兰茹散傅之，看肉尽便停，但傅诸膏药。若不生肉，傅黄耆散。\茹、黄耆，止一切恶肉。仍不尽者，可兰但以七头赤皮兰茹为散，用半钱匕，和白\茹散三钱匕，以傅之。此姚方，差。</p>

<p>恶脉病，身中忽有赤络脉起如蚓状。</p>

<p>此由春冬恶风入络脉之中，其血瘀所作，宜服之五香连翘，鑱去血，傅丹参膏，积日乃差。余度山岭即患，常服五香汤，傅小豆得消。以下并姚方。</p>

<p>恶核病者，肉中忽有核如梅李，小者如豆粒，皮中惨痛，左右走，身中壮热[恶寒是也。此病卒然如起，有毒入腹杀人，南方多有此患。</p>

<p>宜服五香连翘汤，以小豆傅之，立,消，若馀孩，亦得傅丹参膏。</p>

<p>恶肉病者，身中忽有肉，如赤小豆粒突出，便长如牛马乳，亦如鸡冠状，亦宜服漏芦场，，外可以烧铁烙之，日三烙，令稍燋。</p>

<p>以升麻膏傅之。</p>

<p>气痛之病，身中忽有一处，如打扑之状，不可堪耐而左右走，身中发作，有时痛，静时便觉其处，冷如霜雪所加。</p>

<p>此皆由冬温 至春，暴寒伤之，宜先服五香连翘数剂。又以白酒煮杨柳皮暖熨之，有赤点点处，宜鑱去血也。</p>

<p>五香连翘汤，疗恶肉、恶脉、恶核、瘰疬、风结肿气痛。</p>

<p>木香、沉香、鸡舌香各二两，麝香半两，薰陆一两，夜干、紫葛、升麻、独活、寄生、甘草炙、连翘各二两，大黄三两，淡竹沥三升，十三物以水九升，煮减半，内竹沥三升，分三服，大良。</p>

<p>漏芦汤，疗廱疽、丹Z毒肿、恶肉。</p>

<p>漏芦、白蔹、黄芩、白薇、织实炙、升麻、甘草炙、芍药、麻黄去节各二两，大黄三两，十物以水一斗，煮取三升。若无药，用大黄下之，佳。其丹毒，须针鑱去血。</p>

<p>丹参膏，疗恶肉、恶核、瘰疬、风结、诸脉肿。</p>

<p>丹参、蒴藋各二两，秦胶、独活、乌头、白及、牛膝、菊花、防风各一两，菵草叶、踯躅花、蜀椒各半两，十二物切，以苦酒#2二升，渍之一宿，猪膏四斤，俱煎之，令酒竭，勿过燋，去滓，以涂诸疾上，日五度。涂故布上贴之。此膏亦可服，得大行即须少少服。《小品》同。</p>

<p>升麻膏，疗丹毒肿热疮。</p>

<p>升麻、白蔹、漏芦、芒消各二两，黄芩、织实、连翘、蛇衔各三两，栀子二十枚，蒴藋根四两，十物切，春令细，纳器中，以水三升，渍半日，以猪脂五升，煎令水竭，去滓，傅之，日五度。若急合，即水煎。极验方。</p>

<p>葛氏疗卒毒肿起急痛。</p>

<p>柳白皮酒煮令热，熨上，痛止。</p>



<p>附方</p>

<p>《胜金方》：治发脑、发背及廱疽、热疖、恶疮等。</p>

<p>腊月兔头，细剉，入瓶内密封，惟久愈佳，涂帛上，厚封之，热痛傅之，如冰频换，差。</p>

<p>《千金方》：治发背、廱肿，已溃未溃方。</p>

<p>香豉三升，少与水和，熟捣成泥。可肿处作饼子厚三分，已上有孔，勿覆，孔上布豉饼，以艾烈其上，灸之使温 ，温 而热，勿令破肉。如热痛，即急易之，患当减，快得分稳，一日二度。灸之如先有疮孔中汁出，即差。</p>

<p>《外台秘要》：疗恶寒啬啬似欲发背，或已生疮肿瘾Z起方。</p>

<p>消石三两，以暖水一升和，令消待冷，取故青布揲三重，可似赤处方圆，湿布搨之，热即换，频易立差。</p>

<p>《集验方》：治发背。</p>

<p>以蜗牛一百个活者，以一升净瓶入蜗牛，用新汲水一盏，浸瓶中，封系，自晚至明，取出蜗牛放之，其水如涎，将真蛤粉不以多少，旋调傅，以鸡翎扫之疮上，日可十馀度，其热痛止，疮便愈。</p>

<p>《崔元亮海上方》：治发背秘法。李北海云：此方神授，极奇秘。</p>

<p>以甘草三大两，生捣，别筛末，大麦麵九两，于大盘中相和，搅令匀，取上等好酥少许，别捻入药，令匀，百沸水搜如饼子，剂方圆大于疮一分，热傅肿上，以油片及故纸隔，令通风，冷则换之，已成脓，水自出，未成肿，便内消。当患肿著药时，常须吃黄耆粥，甚妙。</p>

<p>又一法，甘草一大两，微炙，捣碎，水一大升浸之，器上横一小刀子，置露中经宿，平明以物搅令抹出，吹沫服之，但是疮肿发背，皆可服，甚效。</p>

<p>《梅师方》：治诸廱疽发背，或发乳房，初起微赤，不急治之，即死速。</p>

<p>消方。</p>

<p>捣苎根傅之，数易。</p>

<p>《圣惠方》：治附骨疽及鱼眼疮。</p>

<p>用狗头骨，烧烟薰之。</p>

<p>张文仲方，治石廱坚如石，不作脓者。</p>

<p>生章陆根，捣，擦之，燥即易，取软为度。</p>

<p>《子母秘录》：治廱疽、痔瘻疮及小儿丹。</p>

<p>水煮棘根汁，洗之。</p>

<p>又方，末蛴螬，傅之。</p>

<p>《小品方》：治疽初作。</p>

<p>以赤小豆末，醋和傅之，亦消。</p>

<p>《博济方》：治一切廱肿未破，疼痛，令内消。</p>

<p>以生地黄杵如泥，随肿大小，摊于布上，糁木香末于中，又再摊地黄一重，贴于肿上，不过三五度。</p>

<p>日华子云：消肿毒。</p>

<p>水调决明子末涂。</p>

<p>《食疗》：治廱肿。</p>

<p>栝楼根，苦酒中熬燥，捣筛之，苦酒和，涂纸上，摊贴，服金石人宜用。</p>

<p>杨文蔚方，治廱未溃。</p>

<p>栝楼根、赤小豆等分，为末，醋调涂。</p>

<p>《千金方》：治诸恶肿，失治有脓。</p>

<p>烧棘针作灰，水服之，经宿头出。</p>

<p>又方，洽廱疮中冷，疮口不合。</p>

<p>用鼠皮一枚，烧为灰，细研，封疮口上。</p>

<p>孙真人云：主廱发数处。</p>

<p>取牛粪，烧作灰，以鸡子白和，傅之，乾即易。</p>

<p>孙真人《食忌》：主一切热毒肿。</p>

<p>章陆根，和盐少许，傅之，日再易。</p>

<p>《集验方》：治肿。</p>

<p>柳枝如脚指大。长三尺，二十枚，水煮令极热，以故布裹肿处，取汤热洗之，即差。</p>

<p>又方，治廱，一切肿未成脓，拔毒。</p>

<p>牡蛎白者，为细末，水调涂，乾更涂。</p>

<p>又#3方，治毒热，足肿疼欲脱。</p>

<p>酒煮苦参以渍之。</p>

<p>《外台秘要》：治廱肿。</p>

<p>伏龙肝，以蒜和作泥，涂用布上贴之，如乾则再易。</p>

<p>又方，凡肿已溃未溃者。</p>

<p>以白胶一片，水渍令软，纳纳然肿之大小，贴当头，上开孔。若已溃还合者，脓当被胶急撮之，脓皆出尽。未有脓者，肿当自消矣。</p>

<p>又方，烧鲤鱼作灰，酢和，涂之一切肿上，以差为度。</p>

<p>又，疗热毒病，攻手足肿，疼痛欲脱方。</p>

<p>取苍耳汁以渍之。</p>

<p>又方，水煮马粪汁以渍之。</p>

<p>《肘后方》：治毒攻手足肿，疼痛欲断。</p>

<p>猪蹄一具，合葱煮，去滓，内少许盐，以渍之。</p>

<p>《经验后方》：治一切廱肿无头。</p>

<p>以葵菜子一粒，新汲水吞下，须臾即破，如要两处破，服两粒，要破处，逐粒加之，验。</p>

<p>又方，治诸廱不消已成脓，惧针不得破，令速决。</p>

<p>取白鸡翅下第一毛，两边各一茎，烧灰，研，水调服之。</p>

<p>又，《梅师方》：取雀屎涂头上，即易破。雄雀屎佳，坚者为雄。</p>

<p>谨按：雄黄治疮疡尚矣。</p>

<p>《周礼&middot;疡医》：凡疗疮疡以五毒攻之。郑康成注云：今医方有五毒之药，作之合黄堥，置石胆、丹砂、雄黄、誉石、磁石其中，烧之三日三夜，其烟上著，以鸡羽扫取之，以注创，恶肉破骨则尽出。故翰林学士杨亿尝笔记：直史绾杨嵎年少时，有疡生于颊，连齿辅车外肿，若覆瓯，内溃出脓血，不辍吐之，痛楚难忍，疗之百方，弥年不差。人语之，依郑法，合烧药成，注之创中，少顷，朽骨连两牙溃出，遂愈，后更安宁。信古方攻病之速也。黄#4堥若今市中所货，有盖瓦合也，近世合丹药，犹用黄瓦Y，亦名黄整，事出于古也。堥音武。</p>

<p>《梅师方》：治产后不自乳，见畜积乳汁结作廱，取蒲公草，捣傅肿上，日三四度易之。俗呼为蒲公英，语讹为僕公罂是也。水煮汁服，亦得。</p>

<p>又方，治妬乳乳廱。</p>

<p>取丁香，捣末，水调方寸匕服。</p>

<p>又方，治乳头裂破。捣丁香末傅之。</p>

<p>《千金方》：治妬乳。梁上尘，醋和涂之。亦治阴肿。</p>

<p>《灵苑方》：治乳痛廱初发，肿痛结硬，欲破脓，令一服，差。</p>

<p>以北来真桦皮，无灰酒服方寸匕，就之卧#5，及觉已差。</p>

<p>《圣惠方》：主妇人乳廱不消。</p>

<p>右用白麵半斤，炒令黄色，用醋煮为糊，涂于乳上，即消。</p>

<p>《产宝》：治乳及廱肿。</p>

<p>鸡屎末，服方寸匕，须臾三服，愈。</p>

<p>《梅师方》亦治乳头破裂，方同#6。</p>

<p>《简要济众》：治妇人乳廱，汁不出，内结成脓肿，名妬乳。方：露蜂房，烧灰研，每服二钱，水一中盏，煎至六分，去滓，温 服。</p>

<p>又方，治吹奶，独胜散。</p>

<p>白丁香半两，捣罗为散，每服一钱匕，温 酒调下，无时服。</p>

<p>《子母秘录》：疗吹奶，恶寒壮热。</p>

<p>猪肪脂，以冷水浸，搨之，热即易，立效。</p>

<p>《杨炎南行方》：治吹奶疼痛不可忍。</p>

<p>用穿山甲炙黄、木通各一两，自然铜半两生用，三味捣罗为散，每服二钱，温 酒调下，不计时候。</p>

<p>《食医心镜》云：治吹奶不痒不痛，肿硬如石。</p>

<p>以青橘#7皮一两，汤浸去穰，焙为末，非时温 酒下二钱匕。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/gudaiyishu/zhouhoubeijifang/119822.html' class='pagedaohang'>【上一篇】<i>:治肠廱肺廱方第三十七#8</i></a></span><span class="tomenu"><a href="https://aaoe.github.io/gudaiyishu/zhouhoubeijifang/" title="肘后备急方" class="returnIndex">【回目录】</a>
</span><span class="toup1"><a href='https://aaoe.github.io/gudaiyishu/zhouhoubeijifang/119820.html' class='pagedaohang'>【下一篇】<i>：治卒绝粮失食饥惫欲死方第三十五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaiyishu/zhongyaojibenlilunzhishi/" target="_blank">中药基本理论知识<i>></i></a>  <a href="https://aaoe.github.io/gudaiyishu/zhongyiyangshengxue/" target="_blank">中医养生学<i>></i></a>  <a href="https://aaoe.github.io/gudaiyishu/zhongyijichulilun/" target="_blank">中医基础理论<i>></i></a>  <a href="https://aaoe.github.io/gudaiyishu/bencaogangmu/" target="_blank">本草纲目<i>></i></a>  <a href="https://aaoe.github.io/gudaiyishu/shanghanzabinglun/" target="_blank">伤寒杂病论<i>></i></a>  <a href="https://aaoe.github.io/gudaiyishu/suwenbaihuawenfanyi/" target="_blank">药性赋白话解<i>></i></a>  <a href="https://aaoe.github.io/gudaiyishu/huangdinajing/" target="_blank">黄帝内经<i>></i></a>  <a href="https://aaoe.github.io/gudaiyishu/huangdinajingbaihuawen/" target="_blank">黄帝内经白话文<i>></i></a>  <a href="https://aaoe.github.io/gudaiyishu/shanghanlun/" target="_blank">伤寒论<i>></i></a>  <a href="https://aaoe.github.io/gudaiyishu/shennongbencaojing/" target="_blank">神农本草经<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>